Ayssi comensan las paraulas de Albucasim .
O , filhs , pus yeu he a vos complit aquest libre , le qual es le derier de la sciencia de medicina , per le compliment de lu so consequit la fi en lu , e per las exposicios de lu , e per las declaracios de lu , es a mi vist que yeu complesca aquel a vos am aquest tractat , le qual es VERBida de la operacio am ma , so es cyrurgia .
Quar la operacio am ma es prostrada en nostre regio e en nostre temps de tot privada , entro que fort leu peric la sciencia de lu , e le vistigi de lu es ostat ; e no romasero de lu sino alcunas petitas descripcios en les libres de los Antics , les quals mudero las mas e endevenc ad aquels error e heyssitacio entro que son clausas las entencios de lu e es elonguada la forsa de lu e l ' art .
E es vist a mi que yeu vivifique aquela am ordenacio de aquest tractat en aquela segon la via de exposicio e de declaracio e de abreviacio ; e per que vengua am las formas de los ferramentz de cautheri e de los autres instrumentz de la obra cum sia per addicio de la declaracio , e per preparacio de lu , la qual causa es necessaria .
Mays la causa per la qual no es atrobat bo artifex am la sieua ma en aquest nostre temps , es quar la art de medicina es longua , e que cove le sieu actor denant aquo esser excercitat en la sciencia de anotomia la qual recontec Gualia entro que sapia les juvament de los membres e las formas de aquels , e la conjunctio e la separacio de lor ; e haia la conoyssensa de los osses , de los nervis e de los lacertz , e l nombre de aquels , e la egrecio de lor ; e de las venas pulsatils e de las quietas , e de los locs de lo eyssiment de lor .
E per aquo ditz Ypocras que am u nom es mot , mays en l ' obra petit , e majorment en la art de la ma .
Mays nos ja avem dit de aquel en l ' introit de aquest libre ; quar qui no es scient aquo que li avem dit de anotomia , no es evacuat que no caia en error per la qual siran mortz les homes , ayssi cum yeu he vist trops de aquels , quar alscus son formatz en esta sciencia e gettan se de aquela ses sciencia e ses experiment .
Quar yeu vi un metge folh e enperit aver incidit un apostema escrophilos en le colh de una femna , e incidic alcunas arterias de lo colh per que fluic gran sanc entro que la femna cazec morta entre las mas de lu .
E vi un autre metge que pres que el traguera una peyra d ' un home le qual avia procesit en sa etat , e la peyra era gran , e venguet a lu e trayssec aquela peyra am un tros de la vesiqua , per que aquel home a lo tertz dia es mort .
E yeu ja apelat fuy a estrayre aquela , e vi que per la grandesa de la peyra e per la disposicio de lo malaute conogui subre lu que morira .
E vi un autre metge le qual prenia stipendic de un duc de nostra terra per cyrurgia , e endeven a un crastrat negre le qual era deves lu fractura en la coyssa de lu ; e perparec le metge am la sua ignorancia , estrayssec la fractura , sobre la plagua , am pulvinas e astelas am forta strectura , e no layssec a la plagua espiracio .
E aprop le desliet segons los sieus desiriers , e aprop le relieg , e aprop le leyssec per alcus jorns e comandec que nos deslies le liament ; e estec ayssi entro que la coyssa el pe foro apostematz , e pervenguet a perdicio .
E yeu fuy apelat a lu , e aparelhegui a desliar le liament , e conseguida es tranquilitat e enayssi amermet de sas dolors .
Mays empero ja corrupcio era confermada en le membre , per que no pogui refrenar aquela , e no cessec perambular la corrupcio en le membre entro que l malaute peric .
E vi un autre metge le qual perforec un apostema cancros , e fo ulcerat aprop alscus dias , entro que foc magnificada la malicia de lu am lo senhor de lu .
La qual causa es quar le cranc caut es pur de humor melencolic , lahoras no cove que pervengua a lu am ferr de tot , sino que sia an membre le qual suffertes que de tot fos hostat .
E per aquo , filhs , necessari es a vos que la operacio am ma sia devisada en dos devesios : so es en operacio a lu qual es associada salut , e en obra am la qual es perilh en las majors disposicios .
E yeu ja he exsitat aquo en tot loc de aquest libre en le qual venc opperacio en la qual es error e temor ; per que necessari es a vos que guardetz aquo e layssetz aquel , per que les folhs no atrobo via a parlar e a vos desonestar .
E donc prenetz las vostras armas am sollicitut e am proteccio de Dieu , e les vostres malautes am falicitat e am fermetat .
E usatz de la milhor via per la gracia de Dieu perdusent a salut e a lausabla successio , e laysatz las malautias terriblas de difficil sanacio , e ostatz las vostras armas de aquo que vos fa temer , per so que ysitatio en vostra fe e en le vostre nom no vos evasisca : quar mays es remanent a la vostra gloria , e pus aut en le mon e en derier a las vostras sanctitatz .
Gualia ja diyssec en alcunas sieuas monicios : " No mediquetz malautia mala , per so que mals metges no siatz nompnatz .
E yeu ja he devesit aquest libre segontz tres capitols .
Comensa la divisio de lo libre , e primier de la primieyra VERBida .
Le primier capitol ordenat de lo cap entro s pes , en las formas de los instrumentz e en les ferrementz de los cauteris , e de aquo que necessari es en la opperacio .
La divisio de la segonda VERBida .
Le segon capitol , de siccio e perforacio , e de ventosas , e de plaguas , e de extractio de sagetas e de semblantz ad aquelas , tot capitolat e ordenat de las formas de los instrumentz .
Divisio de la tersa VERBida .
Le tertz capitol , de restauracio e de dislocacio , e de curacio de torcio e de semblantz ad aquels ; capitol ordenat de lo cap entro s pes , e de las formas de los instrumentz .
De cauteri am foc e am medicina aguda e rememoracio de la opperacio .
Am aquel comensa le tractat de tot le libre .
Cove que yeu digua la qualitat de los juvamentz de aquel cauteri e de los noccumentz de lu , e en qual compleccio sia prohibit cauteri .
Donc dic que l sermo de la qualitat de lo juvament de cauteri e de lo noccument de lu es sermo lonc e prolixs , e subtil per sciensa , e secret amaguat ; e ja de lu a parlat gran multitut de savis , e de lu se son desacordatz , et a mi abasta un petit de los sermons de lor , temen perlonguacio .
E donc dic que cauteri comfereys a tota compleccio universalment la qual es am materia o ses materia , exceptat dos compleccios , las quals son compleccios caudas ses materia .
.
.
.
.
En la compleccio cauda e secca am materia se desecordero ; quar alcus dyssero que cauteri es juvatiu ad aquela , e les autres dyssero le contrari de aquel , que cauteri no es convenient en malautia la qual es per qualiditat e per siccitat , quar natura de lo foc es qualiditat e siccitat , e enconvenient es que malautia cauda e secca am aquo que es caut e sec sia sanada .
E diysec aquel que ditz le contrari de aquel , que per cauteri es fayt juvament en tota malautia cauda e secca que ve en les cors de los homes , quar quan tu comparas le cors de home e las humiditatz de lu a la compleccio de lo foc , atrobas le cors de home freg .
E yeu dic per le sermo de aquel , que esperiment aquo ja a mi alscunas vetz a descubert .
Mays empero no cove que vengua sobre aquo aquel que ja es exproat e excersitat en le capitol de cauteri per derier exercici , e a conogut la diversitat de la compleccio de los homes e la disposicio de las malautias en lor meteyssas , e las causas de aquelas , e ls accidentz de lor , e l ' espasi de lo temps de aquelas .
Mays en las autras compleccios , no es sobre vos temor , e majorment en las malautias fregas e humidas , quar ja totz les metges se son acordatz sobre aquels , e no so desecordatz en le juvament am cauteri en aquelas .
E sapiatz , filhs , que de lo secret de curacio per cauteri am foc e de la bontat de lu , so sobre cauteri am medicina comburent , es quar le foc es simple , la accio de lo qual no perven sino a lo membre le qual es cauterizat e no notz a lo autre membre am lu ajustat sino am petit nocument .
Mays la accio de medicina comburent perven ad aquel en les membres le qual de lu alunhat , e fort leu fa venir en le membre malautia de dificil sanacio e fort leu ausit .
Mays le foc , per la sua sublimitat e de la sua substancia bontat , no fa aquo sino que superfluisca E ja es a nos conogut per experiment e per longitut de servitut de studi am l ' art sobre le veritat de las causas ; e per aquo yeu so excusat de la longitut de lo sermo E si no fos que no es legut a lo mieu libre en aquest pausero a vos secret amaguat am le foc , e la qualitat de la operacio de lu en les cors e de la sieua expulcio per la qual expellis las malautias , am sermo philosophic demostratiu , le qual siria acuit en las vostras pessas .
E sapiatz , filhs , que els se desacordan de lo temps en le qual es convenient far cauteri e pausan le milhor temps de primaveyra .
E yeu dic que cauteri es convenient en tot temps , per so que le nocument per le temps accident es submergit en le juvament de aquo que am le cauteri es atirat , e majorment si le cauteri es per dolors o de dolors necessaries , fortz e fistinas , las quals no suffertan tarditat per so que es temut de aquelas que vengua malicia , que es major que petit nocument entrant per lo temps .
E aysso no catz en vostras pessas , o , filhs , aquo no estiman sino le poble vulguar e les fols metges , so es que ad aquela malautia que es sanada per cauteri no es redicio tot temps , e pausan aquel consequen .
E la causa no es ges ayssi quo els cuydan per aquo , quar cauteri no es sino en loc de medicina la qual altera la compleccio e esicca las humiditatz las quals son causa per que veno las dolors .
Mays empero cauteri superflueys sobre la medicina per volicitat de la sua valitut e vertut de la sua operacio e grandesa de lo sieu senhor .
E es possible que la sua malautia retorne en alcuna hora de lo temps , segon la compleccio de lo malaute e la locacio de la sua malautia , e la vertut de lu , e aquo que es preparat en le cors de lu de la agreguacio de las superfluitatz en lu , e aquo que es pervengut a lu en la sua acquisicio en viandas e semblantz de aquelas causas ; sino que la malautia en la qual sia aministrat cauteri sia malautia subtil en membre de paucas superfluitatz e humiditatz , ayssi cum cauteri de dent per dolor e semblantz ad aquel , possible es que en lu no retorne aquela dolor , mays aquo se fa en petitz .
E mays sermo vulgar es que cauteri es le derier remezi de medicina , e es sermo dreyturier , no ad aquo que els entendo en lu , quar els crezo que no es curacio que aprofieyta am medicina ni am autra causa aprop cauteri .
E la causa es en contrari de aquo ; e la entencio que cauteri es le derier remezi de medicina no es sino quan administram las manieyras de curacio en alcunas malautias , e aquelas medicinas no conferieysso , e aprop en la fi de la causa aministra hom cauteri , e aprofieyta ad aquela .
E lahoras de aqui cat que cauteri es le derier remezi de medicina , no segon la entencio la qual entendo les vulgars e trops de los fols metges .
E diyssero les Antics que cauteri am aur es milhor que cauteri am ferr , e no diyssero aquo sino per la equalitat de lo aur e sublimitat de la sua sustancia .
E diyssero que le loc de cauteri no fa brac , cum aquo no sia absolutament vertat , quar yeu ja he aquo proat e he atrobat que aquel no fa aquo sino en alcus cors ses les autres , e cauteri am aquel es bo e milhor que am ferr ayssi quo els diyssero ; mays empero quan tu fas cauteri am foc am de aur , no es a tu declarat , quar es egnit segon la quantitat que tu vols per la rugor de l ' aur , e quar prepara a recebre freg ; e si ajustas sobre lu ignicio se fon l ' aur per le foc , e caso en le foc alcunas laminas per que le artifex catz per la occupacio de aquel .
E per aquo es fayt cauteri am ferr deves nos pus leugerament e pus propdanament a rectitut de operacio .
E yeu ja he ordenat aquest capitol en le cauteri segon capitols , et he ordenat aquels de lo cap entro les pes , per so que aleugo le demandant aquo que vol de lu .
De cauteri de dolor de cap per frigiditat e humiditat .
Le capitol primier .
Aquesta cauterizacio confereys a la humiditat e frigiditat sobre le servel accident de la qual so doas causas , so es causa de soda e multitut de flux raumatic , apelat corissa , de lo cap a las VERBidas de los huelhs e de las aurelhas fluent , e multitut de dormir , e de dolor de dentz e de lo guolayro , e universalment de tota malautia que ve per fregiditat , ayssi cum paraliticament , sodo e apoplexio , e semblantz en aquelas malautias .
La forma de aquesta cauterizacio es aquesta , que primieyrament comandes a lo malaute que sia evacuat am medicina lacsativa le cap mondificant , per tres o per quatre nueytz , segon que exhigeys la vertut de lo malaute e la edat de lu e la sua costuma .
E aprop comanda li que raza le sieu cap am razor , e aprop fay aquel sezer entre las tuas mas sobre una banca cayrada e que pause las suas mas sobre le pietz sieu .
E aprop pausa la razit de la tua palma aprop le pous sobre la razit de lo nas entre les huels sieus .
Mays empero , cum le tieu dit de lo mieg loc es pervengut , signa aquel loc am tenta , e aprop igneys le cauteri olivar de lo qual aquesta es la forma : E aprop pausa aquel sobre le loc senhat am tenta , a manieyra que descent , am la qual la tieua ma sia constrengida petit a petit , e tu revolveys aquel .
E aprop leva la tua ma leugerament e reguarda le loc , e si veses ja de lo os esser descubert alcuna quantitat de lo cap , ayssi cum la quantitat de gra de errs , lahoras eleva la tua ma , e si no torno la tua ma am aquel ferr , am autre de aquel , si es enfrigidat , entro que sia vist de lo os aquo que yeu he dit a tu .
E aprop pren un petit de sal e disolveys aquel .
.
.
.
sobre le loc e leyssa aquel per tres jorns .
E aprop pausa sobre lu coto enbegut en boder e leyssa aquel sobre lu entro que sia destrusida la scara de lo foc .
E aprop cura le loc am anguent tetrafarmacon entro que sia sanat .
E ja diyssero que quant la plagua roman uberta , tant mielhs geta le brac , per que es milhor e mays juvatiu .
E diyssero alcus de lor que sia cauterizada la codena entro a lo os , e sia tengut le cauteri entro que sia adhurida alcuna VERBida de la specitut de lo os .
E aprop sia ras aquo que es adhust de lo os , e aprop sia curat .
E diyssero autres que am lo cauteri pervengua a lo derier , entro que enprema en le os forta enprecio entro que le os caga , e aquesta es la forma de alphecati petit : E estiman de aquel loc expiran la vapors de lo cap .
E sia tenguda la plagua uberta per lonc temps , e aprop sia curada entro que sia consolidada .
Mays a mi no so vistas aquestas doas specias de cauteri de tot , sino en alcus homes segon via de temor ; e layssa aquel , deves mi , milhor es am salut , quan es ; quar le cap es develitat per solucio de continuitat de lu ayssi cum havem testificat en les autres membres , e majorment quan le cap de lo malaute es de freul natura .
E la specia de cauteri primieyra es mays salva e milhor deves mi ; e de aquela husi e am aquela obra am salut .
Capitol segon .
Del cauteri de lo cap .
Quan en tot le cap accideys dolor cronica e longua e aquo es en le malaute prolonguat , e usa de gerras e de cochias e de capipurges e de emplaustres e de guatz e de cadels e de gualinas e de semblantz , e majorment si ja es cauterizat am un cautere le qual recontam e no aprofieyta a lu deguna de aquelas causas , lahoras considera quar si le cap de lo malaute es de fort creacio en la sua natura ; e no es freul et atroba mot gran freg , lahoras aquel cauterisa am autra cauteri dejos aquel un pauc .
E aprop cauterisa aquel sobre le corn de lo sieu cap am cauteri entro que la codena es VERBida .
Incisa la codena e sia descuberta de lo os la quantitat la qual havem recontat e cauteriza aquel am un cauteri en la VERBida deriera de lo cap en le loc le qual es apelat vas , - e es aquel loc en le qual es pausada ventosa .
Et alleuja la tua ma en aysso , e no descobras le os , quar le malaute per aquo atroba mot gran dolor diversa de la dolor de totz les autres cauteris de lo cap .
E yeu diyre aquest cauteri en son loc , quar cove que l cauteri am le qual so cauterisatz les corns de lo cap e le occiput es pus subtil cauteri que aquel am le qual es cauterisat le mieg loc de lo cap ; e aquesta es la forma de lu .
Capitol ters .
De cauterisacio de emigranea no- antiqua .
Quan endeve en la VERBida de lo cap dolor sodo , o es stenduda dolor entro a lo uelh , sia evacuat am medicinas le cap mondificantz , e sia aministrada l ' autra curacio , la qual yeu he dita en las devesios de las malautias ; e tot no aprofieyta , lahoras cauterisacio en lu es en dos manieyras : o cauterisacio am medicina acuta comburent , o am ferr .
Mays cauteri am medicina comburent es que tu prenguas una dolsa de alh , e escorgas aquela e abcindas las extremitatz de lu de amdos les caps .
E aprop incideys le loc de la dolor en la templa am una lanceta lada entro que sia en lu feyt loc dejos la codena , entro que sia occultada .
E aprop strenh sobre lu am stopada per descent constreccio , e layssa aquel per le spazi de tres horas ; e aprop deslia le e tratz le alh , e laysa la plagua per dos o per tres jorn , e aprop pausa sobre lu coto submergit en boder entro que le loc fassa brac .
E aprop cura aquel am enguent entro que sia sanat .
E si tu voys , fe aquo am alcunas medicinas comburentz las quals yeu he scriutas en le douse tractat de medicinas comburentz .
Mays la cauterisacio am ferr segon aquesta manieyra : igneys per cauteri de lo qual aquesta es la forma : e es apelat claus clavilhs , quar le cap de lu es ayssi cum forma de clavel en le qual es alcuna curvitat , le mieg loc de lu es eminensia petita .
E aprop pausa sobre loc de la dolor , e rete la tua ma - per que no sia adhurida la arceria la qual es dejos - e revol le ferr petit a petit am velocitat .
E si la quantitat de lu que es adhurida per la specitut de la codena ayssi quo la maytat de lu , e elava la tua ma per so que la arteria no sia adhurida la qual es dejos , per so que no vengua flux de sanc .
E aprop enbibeys coto en aygua de sal e pausa aquel sobre le loc , e layssa aquel per tres dias ; e aprop pausa coto mulhat am boder , e aprop cura am enguent entro que sia sanat .
E si voys , cauterisa am la extremitat de lo cutellari segon cauteri , e guarda te de incisio de arteria en aquesta emigranea propriament no- antiqua .
Capitol quart .
De cauterizacio d ' emigranea antiqua .
Quan tu curas emigranea am aquo que havem dit de la curacio precedent , e aquo que havem dit en las divisios de las malautias , e no aprofieyta la curacio , e vezes per la malautia que no abasta a lu aquo que havem dit de lo primier cauteri am medicina o de lo cauteri am foc , lahoras cove que tu igniscas le cauteri cutellar entro que sia albificat , pus que significas sobre le loc de la dolor am linha de longuesa de la qual sia la maytat de lo dit , o quays aquel ; e depausa la tua ma per una veguada e strenh aquela entro incidiscas la arceria e pervengua entro a lo os .
Empero necessari es a tu que guardes de la continuacio de la mandibula , la qual es mauguda deves la masticacio , e que le lacert no sia adhurit e le nervi le qual mau aquela , e que no s ' endevengua espasme .
E si es sobre la custodia e cautela de flux de sanc de l ' arteria que es abciza , quar en la abcizio de lu es temor , e majorment ad aquel le qual ignora aquo que fa e no es studios e esproat ; e layssa la operacio en lu a lo comensament .
E yeu vindre am rememoracio de lo regiment de flux de sanc accident de la arceria segon la sieua manieyra , en le sieu loc de aquest libre .
E si veses de aquesta malautia que no abaste aquest cauteri e veses le cors de lo malaute tollerable , cauteriza aquel en le mieg loc de lo cap ayssi cum havem recontat , e cura la plagua entro que sia sanada .
E si voys , aministra le cauteri le qual havem dit en le capitol de streccio de arceria am cauteri havent dos cotels , e es milhor cauterizacio aquesta e mays conferent .
Capitol .
v .
De cauterisacio de las dolors de aurelhas .
Quan en la aurelha ve dolor per freg e es curat am causas lacsativas e am l ' autra curacio la qual he dita en la divisio , e no es remauguda la dolor , lahoras igneys le cauteri , e es aquest le qual ha nom puncta , de lo qual aquesta es la forma : E aprop puncta aprop la ignicio , e sia menat a lo enviro de tota la aurelha ayssi cum roda es revolguda , o en le circuit de quascuna essemps si la dolor es en quascuna .
Alonga te am le cauteri de la razit de la aurelha pauc a pauc pus que aias senhat le loc am tenta .
E si le cauteri de detz puntz en tota aurelha , e quays aquela , e aprop cura les locz entro que sian sanatz .
Capitol .
vi .
De cauterizacio de turtura .
Turtura la qual es curada e am cauterizacio no es sino de las specias las quals veno per flecma , segon que havem dit en las divisios de las malautias .
Esquiva cauterizacio de la specia que endeve per siccacio o per spasme de lo nervi .
Quan tu curas aquela specia de turtura am jerras e capipurgi e guarguarismes , e no comfereys la tua curacio , lahoras cove que tu cauterizas le malaute am tres cauteris : la .
i .
deves la razit de la aurelha , e l segon un petit dejos le sieu templar , e le ters deves la conjunccio de doas labias .
E pausa lo tieu cauteri per le contrari de la VERBida malauta , quar mollificacio no ve sino en la VERBida que apar sana .
E la forma de cauterisacio es que cauterizas aquel am le cauteri en le dreyt de la extremitat de la aurelha pus sobirana un petit sobre le corn de lo cap , e en le templar autre , la longuesa de lo qual sia segon la longitut de lo dit pous , e depausa la tua ma am cauteri entro que sia comburida la quantitat de la maytat de la specitut de la codena .
E aquesta es la forma de lo cauteri , e es specia de lo cutellari , la forma de lo qual es denant mesa .
Mays empero pus subtil es que aquel un pauc ayssi co vesas ; e cove que cotel en lu de superflua groceza un pauc .
E aprop cura le loc am aquo que es denant procezit entro que sia sanat .
Capitol .
vii .
De cauterizacio de apoplextia antiqua .
Quan apoplextia es antiquada e curas aquela am aquo que havem dit e no confereys la tua medicacio e le malaute no ha febre , lahoras cauteriza aquel am quatre cauteris : sobre totz les corn de lo sieu cap ; e am cauteri e le mieg loc de lo cap , ayssi cum havem dit ; e am cauteri en le coguot .
E la manieyra de lo cauteri es fayta segon que es desus dit .
E ja es cauterizat sobre la boca de lo estomac ; e es mays derier ; e aprop sia curat am aquo que procezeys .
Capitol .
viii .
De cauterizacio de obblivio fayta per flacma .
Cove que sian donatz a lo malaute en le comensament jerras grans e pilulas le servel mondificantz .
E aprop ras le cap tot de lo malaute e pausa sus le coguot de lu emplaustre de cetre descrit en le tractat de los emplastres .
E pausa aquel alcunas veguadas , quar aquel es manieyra de cauteri .
E fay aquo segon aquel meteys orde le qual ja he dit .
E donc si per aqueles sanat bo es ; e sino , lahoras fay a lu tres cauteris en la deriera VERBida de sieu cap , les quals sian deysendentz de la VERBida pus sobirana de lo cap entro a la VERBida pus dejos de lo col .
E pausa entre quascun cauteri la grossetut de lo dit , e aprop cura lo cauteri am aquo que es procedit .
Mays si tu vos addicio e le malaute es aquo tollerant , lahoras fay a lu cauteri en le mieg loc ; e si voys major addicio , lahora cauteriza aquel sobre les dos corns .
Aprop cura aquel entro que sia sanat ; e sia le cauteri olivar segon la forma denant donat .
Capitol .
ix .
De cauterisacio de parazili e de mollificacio de tot le cors .
Cove que tu procesiscas en mondificacio de lo cap am jerras e am aquo que havem dit ; e aprop ras le cap de lo malaute , e aprop cauteriza aquel am cauteri en le mieg loc de lo cap , e am cauteri sobre totz les corns de lo cap , e am cauteri sobre la deriera VERBida de lu , e am tres cauteris sobre les spondils de lo col .
E si es necessari en la malautia de mollificacio de lo cors de trops aquel e les malautes tollerantz e la malautia es fort , lahoras cauteriza aquel am quatre cauteris sobre les spondils de lo dos , e dererament am cauteri entro que sia comborit de la codena mot de lu , e aleva la tieua ma .
E aprop cura aquel entro que sia sanat , e aquest sia cauteri olivar .
Capitol .
x .
De cauterisaci de epilemcia .
No es cauterizat le epilemtic sino aquella epilemcia es per flecma .
E donc cove que mondifiques le cervel de lu a lo comensament de lu am yeras e am l ' autra curacio la qual havem dicta en la divisio quan le malaute es gran e es tollerant la exceperacio de las medicinas .
E si es enfant le qual no sufferte las medicinas , lahoras aministra guarguarissmes e mastiguatoris le servel mondifican , denant aquo per motz dias , am bonifficacio de las viandas .
E aprop ras le cap de lo malaute , e aprop cauteriza aquel am un cauteri en le mieg loc de lo cap segon la manieyra precedent , e am autre cauteri en le occiput de lu , e sobre quascun corn de lo cap sieu cauterisa .
E si le malaute es fort e es tollerant , lahoras cauteriza aquel am cauteris les quals he ditz , en havent paraliticament e mollificacio de lo cors sobre les spondils de lo col e les spondils de lo dos .
E sia cauteri olivar segon qu ' es precedit .
Mays si le malaute es enfant , lahoras pausa cauteri subtil segon aquesta manieyra .
Capitol .
xi .
De cauterizacio de melencolia .
Quan las causas de melencolia so humiditatz corrompudas e flacma gros , lahoras cauteriza aquel am les cauteris les quals havem ditz en le havent paralisi .
E si la causa de melencolia es superfluitat declinant a melencolia , e le cors de lo malaute es humit , lahoras da ha beure aquo que mundifica le cervel de lu segon aquo que ha precedut en la divisio .
E aprop ras le cap de lo malaute , e aprop fay tortora decentment fayta de li sobre le cercle , e aprop depausa aquela en le mieg loc de lo cap .
E le malaute sia sesent cayrat , e sia tengut de tota VERBida .
E aprop pausa liniment ; et es pus digne de boder antic de ovelhas .
E escalfa aquel sobre le foc per calefaccio temprada per mesura , le qual le dit sufferta quan es mes en lu .
E aprop vuo ' aquel en le mieg loc de lo cap de lu en le cercle , e leysa lu entro que sia enfregidat .
E fay aquo am le malaute en tota semmana una veguada , am le autre regiment de lu bo entro que sia sanat ; o si vols , cauteriza aquel fazen petitz puntz segon lo mays de lu , sino que tenguas la ma am un cauteri ayssi ordenat : aquesta es specia de cauteri la qual humecta le cervel am equalitat .
E aprop pausa aquel coto enbegut en boder o en grays de gualina .
Capitol .
xii .
De cauterisacio de aygua descendent en le huel .
Quan a tu es declarat le comensament de aygua en le huel per les senhals les quals yeu he ditz en la divisio , lahoras comensa e dona en beure a lo malaute aquo que mondifique le cap de lu , e guarda aquel de totas humiditatz .
E fay aquel suzar en banh en degu per alcus jorns .
E aprop comanda a lu que raza le sieu cap , e cauteriza aquel am cauteri en le mieg loc de lo cap ; e aprop cauteriza aquel am dos cauteris sobre dos templas si es le comensament de ysement de aygua en dos huels , o de la un latz si es comensamen de l ' aygua en un huel .
Incideys am cauteri totas las venas e arcerias las quals so dejos la codena ; e sian les cauteris en aquela lonh en la latitut de las templas .
E guarda te de fluxs de sanc quan es cauterizat ; e si veses de lu fluxs de sanc , osta le am alcuna medicina , la qual es a tu possible .
E yeu vindre am savieza la qual es en extraccio de arcerias e am abscizio de aquelas e cautela de fluxs de sanc .
E alcunas vetz es cauterizat en le cervitz dejos dos osses am dos cauteris dererament produzitz .
Capitol .
xiii .
De cauterizacio de lacrimas antiquas .
Quan lacrimas de los huels so antiquas assuduament e per las venas e arterias las quals so en le loc manifest de lo cap defora e es verificat que aquo es superfluitatz frejas flecmatiquas , lahoras cauteriza aquel am cauteri le qual havem recontat en le capitol de comensament de aygua cazent en les huels , e am cauteri en le mieg loc de lo cap e am dos cauteris en la cervitz dejos dos templas , e am dos cauteris en la cervitz dejos dos osses .
E si indigeyses de addicio , lahoras cauteriza aquel en tot latz de la coa de lo huel sobre la extremitat de lo sobrecilh am petit cauteri .
Capitol .
xiiii .
De cauterizacio de fetor de nas .
Quan tu medicas aquel am aquo que havem dit en la divisio e no aprofieyta la tua medicacio , lahoras tu aparelha e dona en beure a lo malaute las cochias per tres noytz ; e aprop ras le cap de lu , e cauteriza le am cauteri migier am cauteri olivar .
E aprop cauteriza aquel am cauteri clavelh am dos cauteris sobre les dos sobrecilhs dejos les cabels un petit .
E guarda te de la arceria que no incindas aquela .
E de lo cauteri clavilh aquesta es la forma .
Capitol .
xv .
De cauteri de mollificacio de palpebras de los huels .
Quan la palpebra de lo huel es mollificada per malautia o per humiditat , lahoras cauteriza aquela palpebre am un cauteri am aquest cauteri lunar ; e aquesta es la forma de lu : E si vos , cauteriza aquel sobre les dos sobrecils un petit am dos cauteris en tota VERBida , e sian elonguatz de las timporas .
E sia la longitut de quascun cauteri segon la quantitat de lo sobrecil .
E no premas trop la tua ma am le cauteri , mays segon la quantitat que la tersa VERBida de la palpebre sia adhurida .
Capitol .
xvi .
De cauteri de la palpebre de lo huel quan les pels per los so convertitz a las VERBidas dedintz e punho le huel .
Quan les pels per los de lo huel son convertitz a las VERBidas dedintz ayssi que pungo le huel , cauteri en aquels es segon dos manieyras , quar cauteri o es am fer o es am medicina comburent .
Si am cauteri de lu am foc , comanda a lo malaute denant aquo que leyse les sieus pels per los ayssi cum aquels les quals les mundan , entro que sian prolonguatz e engualhatz ; e si punho aquel deves le lor naysement , lahoras tu strenh les huels de lu am una benda per so que no sia maugut entro que ls pels per los sian nascutz .
Donc cum siran nascutz e engualhatz , lahoras pausa le cap de lo malaute en le tieu se , e aprop senha sobre la palpebre de los huels de lu am tenta , am senhal le qual sia segon la figura de fulha de merta , e sia le comensament de lo senhal prop de los pels per los .
E aprop pausa coto enbegut en album de huou o en mucillatge de ptilli sobre le huel .
E aprop igneys le cauteri de lo qual aquesta es la forma de lu .
E aprop cauteriza sobre la figura la qual as senhada , petit a petit , em motas veguadas , entro que sia comburida la superficia de la codena la qual es ayssi cum fuelha de mirta , tota aparent propriament .
E senhal de sanetat de la tieua obra es que tu vegus la palpebre de l ' huel ja esser contrayta els pels per los de lu esser elevatz deves la punctura de lo huel .
E donc eleva la tua ma e laysa aquel per tres jorns , e aprop pausa sobre lu coto am boder entro que sia eredicada la scara .
E aprop cura aquela am enguent entro que sia sanat .
Mays si retorna per les pels per los alcuna causa aprop lor naysement e la palpebra es mollificada , lahoras fay autra vetz le cauteri sobre aquel tot ayssi cum avias fayt primieyrament .
Mays si les pels per los so en la palpebra dejos , lahoras cauterisa aquela entro que sia elevada a lo sieu loc natural e sia engualhat e que les pels per los no punhan le huelh .
Mays le cauteri am medicina comburent aquest es que comandes a lo malaute que leyse les pels per los entro que sian prolonguatz e engualhatz , e aprop sia fayta de carta de drap la forma de fuelha de mirtra .
E aprop pren de sabo conogut e de caus viva ana unc .
.
i .
, o quays aquo , e aprop mescle aquelas causas be , e fay aquo am festinacio per so que no sia enfregidat ; e aprop expandeys de aquo sobre la carta la qual es fayta ayssi cum forma de fulha de mirtra , e pausa aquel sobre la un huel od amdos ; e pausa dejos le huel coto enbegut en album de huou , e el cap de lo malaute sia en le tieu se .
E pausa le dit sobre le medicina e prem aquela un petit e no la mauguas entro que lo malaute senta la mordicacio de la medicina , quar mordicacio es en lu ayssi cum de foc .
E donc cum percevera aquo que el atrobo mordicacio , lahoras leyssa la medicina e mau aquela am le tieu dit ; donc cum cessa la mordicacio , lahoras remau la medicina he lava le huel am aygua ; e lahoras considera si vezes la palpebra ja es levada ayssi cum es lavada deves la costriccio am foc o am incisio , quar lahoras esta be ; e si no torna sobre aquela de la medicina sobre le loc en le qual no ha empremut la medicina e no se denigra entro que sia engualhada la tua operacio e sia contrayt le huel .
E aprop pausa sobre lu coto am boder entro que sia eradicada la codena de la adhustio , e aprop cura aquel am enguent deafinicon o am autre entro que sia sanat .
E es necessari a tu , deves la tua operacio que guardes am pervigil diligencia que en le huel no caia re de la medicina , e si la palpebre aprop alscus dias es mollificada e alcuna causa de los per los punh en le huel , lahoras itera la tua medicina sobre aquel loc le qual de la palpebre es mollificat , e propriamen ayssi quo as fayt a lo comensament , e aprop enaviro lu entro que sia sanat .
E aquesta es la forma de fuelha de mirtra .
E sapias que les huels de los homes son diversificatz segon la magnitut e la parvitat , e donc segon aquo es fayta la tua contraccio .
E no sira amaguada la via de rectetut ad aquel a lo qual es studi en aquesta art .
Capitol .
xvii .
De cauterizacio de fistula que es en le lacrimal de l ' huel .
Quan tu curas fistula am aquo que havem dit en las divisios de las malautias e no confereys la tua curacio , lahoras cove que tu cauterizas aquela segon aquesta manieyra : comanda a lo malaute que pause le cap sieu en le tieu se , e tengua le cap de lu alcun ministre entre las tieuas mas en tal manieyra que no sia maugut ni agitat am le sieu cap .
E aprop pausa coto enfus en album de huou o en mucellage de ptilli sobre le huel de lu .
E aprop igneys le cauteri de lo qual aquesta es la forma : le qual sia conquau , ayssi cum es forma de cana o de pena de voltor , de la una extremitat am la qual es fayta lo cauteri .
E si voys , sia penetrant entro a la autra extremitat .
E si vols sia sort ayssi cum tenta .
Mays empero aquel que es concau es milhor a la tieua obra .
E aprop prem la fistula si es uberta , e tra de lu sania et exsicca aquela .
E si no es uberta , lahoras obre aquela e extratz la poyredura de lu .
E aprop pausa sobre lu le cauteri le qual sia be ignit , e te am aquel la tieua ma un petit deves le cauteri de lo huel a la VERBida de lo nas , per so que no erre la tua ma o le malaute sia enquietat , e lahoras pausa le cauteri en le grays de lo huel e corrompas aquel .
E donc si a lo comensament de lo tieu cauteri perve entro a lo os , bo es ; e sino , lahoras itera le cauteri una veguada o dos , si mestiers era ; e layssa aquel ayssi per tres jorns , e aprop pausa sobre aquel coto am boder e enviro lu am enguent exsiccatiu entro que sia sanat .
Mays si eran passatz .
xi .
dias e no es sanat , lahoras pausa sobre lu medicina aguda corrosiva entro que l ' os sia descubert e sia ras segon que conveneys en le sieu capitol .
E es autra manieyra de cauteri de fistula la qual alscus primiers diysero : enten a lo loc de la fistula e fen aquela e aprop pausa en aquela fissura camaen subtil de lo qual es la forma de lu : E fon en aquela la quantitat de .
i .
unc de plom fundut ; e te la tua ma am camaem am bona retencio , e no sia maugut le malaute per so que le plom fundut no pervengua a lo huel de aquel ; e cove que pausas sobre le huel de lo malaute coto enfus en album de huou o en aygua , quar plom adhureys le loc de la fistula e sana aquela per sanacio meravilhora .
E si la fistula es sanada am aquo que havem dit de lo cauteri e de la curacio , bo es ; e sino , lahoras es necessari aministrar trauc de lo nas e reduzir la fistula a lo cors de lo nas segon que vindra en son loc propri .
Capitol .
xviii .
De cauterizacio de la fendedura des potz .
Motas veguadas accideysso fissuras en las labias , e majorment en las labias de los enfantz .
Donc cum tu curas aquelas fissuras am aquo que nos havem dit en las divisios e no aprofieyta la tua cura , lahoras igneys le cauteri petit cutellar segon aquesta forma que s ' ensiec : E sia la conquavitat de lu segon la subtilitat de cotella .
Aprop pausa aquel init cuytadament en aquelas fissuras entro que l cauteri pervengua a lo preon de las fissuras .
E aprop cura aquel am cerotz entro que sia sanat .
Capitol .
xix .
De cauterizacio de fistula en la boca .
Quan en la razit de uvula o en le paladar o en las razitz de las dentz endeve apostema e aprop fa brac , e aprop es rompuda , e aprop es antiquada , e corr brac e es fayta fistula , e aprop tu curas aquela e no aprofieyta a curacio , lahoras cove que tu igniscas cauteri segon la quantitat que sia receubuda en la fistula , e aprop met aquel ignit en le trauc de la fistola , e te la tua ma entro que pervengua le ferr ignit a lo preon de lu , e a lo derier de lu fazen aysso una veguada o dos ; e aprop cura aquel am aquo que nos havem dit de la curacio entro que sia sanat .
E donc si la sania es abscindita e es sanat , bo es ; e sino , lahoras es necessari de descubrir le loc e hostar le os corrumput segon que vindra en son capitol .
Capitol .
xx .
De cauterisacio de las dentz e de mollificacio de las angivas .
Quan las angivas son mollificadas per humiditat e las dentz son maugudas , e curas aquelas am medicinas e no confereys , lahoras pausa le cap de lo malaute en le tieu se , e aprop igneys le cauteri la forma de lo qual vindra aprop aysso , enayssi que tu pauses la quanula sobre la dent e entromet en aquela le cauteri ignit festinantment , e te la tieua ma un petit entro que l malaute cente la calor de lo foc a la razit de la dent esser pervenguda .
E aprop leva la tua ma , e aprop itera le cauteri alcunas veguadas segon que vols .
E aprop le malaute huompla la sua boca de aygua de sal e tengua aquela per una hora , e pueys stupa aquela , quar la dent mauguda es fermada e la gengiva mollificada es strenguda e la humiditat corrompuda es exsiccada .
Capitol .
xxi .
De cauterisacio de dolor de dent .
Quan dolor de dent es per fregiditat , o en lu es freg o verm , o no comfereys la curacio am medicina , lahoras cauteri en aquela es segon dos manieyras : o cauteri am boder de vacas , o cauteri am foc .
Cauteri am boder es que tu prenguas boder de vacas e bulhas aquel en culhe de ferr .
.
.
.
, e aprop pren coto e envolopa le sobre la extremitat de la tenta , e aprop enmergeys aquel am boder bulhit , e pausa aquel sobre la dent dolorosa festinantment entro que sia enfregidat .
E aprop itera aquela alcunas veguadas entro que la vertut de lo foc pervengua a la razit de la dentz .
E si voys , submergeys lana o coto en le boder desus dit , e pausa aquel sobre la dent dolent , e pausa sobre aquel ferr ignit entro que l ferr pervengua a lo preon de la conquavitat de la dent .
Mays empero la cauterizacio am foc es que tu atendas a la quannula de eram o de ferr , e sia en le cor de lu alcuna grocesa e la acuitat de lo foc no pervengua a la boca de lo malaute .
E aprop igneys le cauteri la forma de lo qual vindra , e pausa aquel sobre la dent e te la tua ma entro que l cauteri sia enfregidat ; e fay aquo alcunas veguadas quar la dolor sira remauguda o en aquel dia o en l ' autre dia .
E cove que per empressio de aquel cauteri que l malaute umpla la sieua boca de bon boder e tengua aquel per una hora e aprop scupa le ; e aquesta es la forma de lo cauteri .
E cauteriza am qual que tu voys extremittat segon que a tu es possible .
E aquesta es la forma de la cannula : Capitol .
xxii .
De cauterizacio de extrophulos .
Quan extrophulos so de flecma e de humors fregas e no so hobedientz a digistio per medicinas e tu voys la digistio de aquelas leugerament , lahoras tu igneys le cauteri conquau la forma de lo qual es aquesta seguen , havent dos extremitatz hubertas per que yesca le fum deves le cauteri per l ' autra extremitat , e pausa aquel ignit sobre aquel apostema una veguada , e autre si indigeyses de aquel , entro que pervengua a lo preon de lo apostema .
E si l ' apostema es pauca , lahoras pausa le cauteri segon la quantitat de lo apostema , e aprop leyssa le per tres jorns e pausa sobre lu coto enfus en boder entro que sia remaugut aquo que l foc ha comburit .
E aprop cura aquel am enguent e tentas e draps entro que sia sanat .
E la forma de la cannula o cauteri a tal es comveyter .
Capitol .
xxiii .
De cauterizacio de rauquiera de votz e de constriccio de ale .
Quan las humiditatz veno sobre le quanal de lo pulmo , e majorment quan aquo es am fregiditat de compleccio , lahoras cove que l malaute sia evacuat a lo comensament am medicinas laxativas , e aprop cauteriza aquel deves la razit de lo golayro en le loc depremegut .
E guarda te que no pervenguas am le cauteri a lo golayro ni no comburas de la codena de lu sino un pauc .
E cauteriza aquel am autra cauteri deves la junctura de lo col en le derier espondil de lu .
El cauteri de lu sia clavilh sego la maniera precedent .
E aprop cura aquel am aquo que es precedit entro que sia sanat .
Capitol .
xxiiii .
De cauterizacio de malautia de lo pulmo e de tos .
Quan tos e malautia de pulmo so de humiditatz fregas e le malaute no ha febre ni tisic e es malautia antiqua , lahoras cauterisa aquel am dos cauteris sobre la furcula en les locz depremegutz leontz e buoytz ; e am autra cauteri en le mieg loc de lo pietz entre dos mamillos ; e sia le cauteri clavilh segon la forma precedent .
E si vols , sia la tua cauterizacio punctan am le cauteri que es apelat puncta , la forma de lo qual precedeys en la ponctacio de dolor de aurelhas .
E sian puntz entro cays ad aquels ; e aprop cura aquel am aquo meteys que es precedit entro que sia sanat .
E ya sia le cauteri haventz tres ramps quar cauterizacio es am aquel : am una veguada podes far tres cauteris segon aquesta forma : Capitol .
xxv .
De cauterizacio de titillic que es le cap de lo ajutori .
Quan le cap de lo ajutori es dislocat per causa de humiditatz lubricas e no es fermat en la hora de lo sieu retornament deves la sua dislocacio entro que sia a lu aquo costuma de retornar , e aprop per un petit movement es deslocat ayssi que s ' endeve , ayssi cum nos havem testificat , lahoras cove que primieyrament redusiscas la dislocacio , e aprop le malaute sia reversat sobre le sieu dos o sobre le latz sa ; e aprop eleva la codena la qual es en la VERBida dedintz de lo citillic a las VERBidas desus am les ditz de la tua ma sinistra , si la junctura es dislocada a las VERBidas dedintz .
E aprop igneys le cauteri havent dos caps ; e aquesta es la forma de lu : E aprop cauteriza la codena entro que penetre aquela entro a lo autre latz ; e vindra la figura de cauterizacio lahoras de .
iv .
caps cauteris .
.
.
.
.
e so aquel subtils segon la quantitat de tenta ; e aquesta es la forma de lu : E alcunas veguadas es ajustat segon aquest comte .
i .
per que son les cauteris .
viii .
E aprop pausa sobre le cauteri porys cuytz am sal , e aprop fay adherir le malaute a trenquilitat , e lo membre no sia maugut per alcun temps entro que sia confortat .
E si la dislocacio es a las VERBidas desus e tart es fayt aquo , lahoras cauteriza sobre le muscle am cauteri clavilh o am motz cauteris puntan , quar la junctura es confermada e la humiditat es romauguda e le malaute es sanat .
Capitol .
xxvi .
De cauterizacio de lo stomac .
Quan veno en l ' estomac freg e motas humiditatz entro que aquel extrazo de la sua compleccio e so multiplicatz raumases a lu , e si tu continuas las manieyras de curacio e no confereyso , lahoras cove que le malaute sia sobre le sieu dos ressupinat , e extenda las suas mas e las suas coysas , e aprop cauteriza aquel am tres cauteris : an un cauteri dejos le pietz per la quantitat d ' un dit am cauteri clavilh , e am dos cauteris dejos de lo dos costatz de lo cauteri , entro que vengua la figura de cauteri triangulada ; e elonga entre els que no sian ajustatz que faran poyredura .
E si la profunditat de lo cauteri la quantitat de les dos terses de la grocesa de la codena .
E sia la figura de lo cauteri segon aquesta forma ses addicio , E si vols , cauteriza am gran cauteri en le mieg loc de lo estomac segon aquesta forma ; et aquest sia un cauteri segon la forma de cercle segon aquesta forma : E sia cauterizat l ' estomac punctan ad aquel que de aquest cauteri es spaventat : e es que tu senhes sobre l ' estomac punt segon la quantitat que voles am tenta , e aprop cauteriza aquel am cauteri en les puntz ; e aprop cura aquel am la curacio qu ' es precedita entro que sia sanat .
Capitol .
xxvii .
De cauterizacio de lo fietge fret .
Quan endeve en le fietge dolor per fregiditat o per humiditat o per grossa ventositat entro que de la sieua normal compleccio sia getat per egressio superflua , e es curat le malaute am aquo que havem dit e no comfereys , lahoras cove que l malaute sia ressupinat sobre la sua cervitz , e senhes am tenta tres cauteris segon aquesta forma et aquesta quantitat meteyssa sobre le fietge dejos de los ipocondres , la hon perve le decubit de home .
E sia l ' espazi le qual es entre quascun cauteri segon la grossetut de lo dit , e sia le cauteri segon la longitut de lo cors dreyta .
E no compremas la tua am le cauteri mot .
E si la quantitat de aquo que es adhurit la quantitat de la maytat de la specitut de la codena , e no y sia pus ajustat ; e si le malaute stant sobre les pes de lu ; e si no es estant , lahoras sia jassent , le qual ja ha extendudas las suas coysas , e eleve les sieus brasses .
E es aquesta la forma de lo cauteri : E a tu es possible que cauterizes aquestz cauteris am cauteri cutellar , quan es am tu subtilitat e prudencia en l ' art .
E guarda te que trop no procesiscas en la cauterizacio , e sia adhurida la specitut de tota la codena per que sia adhurit tot le cors e pervengua entro a los budels , quar la codena aqui es subtil ; e sapias aquo .
Capitol .
xxviii .
De perforacio de apostema de lo fietge am cauteri .
Quan endeve excitura o apostema en le fietge e voles saber si aquel apostema es en le carn de lo fietge o en la tunica de lu , lahoras si es en la carn de lo fietge , le malaute atrobo gravitat e dolor ses acuitat .
E si es en la tunica de lo fietge , am la dolor es acuitat gran e vezes que ja afatiguatz les metges la cura de lu .
Donc cove que l malaute sia enversat sobre la sieua cervit ; e aprop senha le loc de l ' apostema am tenta ; e aprop igneys le cauteri le quel es asemblat a rag , la forma de lo qual a precedit en l ' autra pagina .
E cauteriza am aquel .
i .
cauteri entro que tota la codena sia comborida , entro que pervengua a lo ciphac , entro qu ' en yesca sania .
E aprop cura aquel per curacio de los autres apostemas entro que sia sanat .
E no cove que de aquesta forma de cauteri use sino aquel de lo qual le estudi en l ' art de medicina es prolonguat , e en las mas de lo qual motas malautias an conogut ; mays aquest am esperiment alcunas veguadas sia ardit sobre aquesta operacio , mays empero leyssa aquela deves nos , e es miels .
Capitol .
xxix .
De cauterizacio de plauresi .
Diyssero les Antics cauteri de las razitz de aristologia a plauresi frega segon aquesta manieyra esser fazedor , e es aquest que tu prenguas de las razitz de aristologia longa secca una razit pun longua que es trobada , e sia de la grossetut de lo dit .
E aprop submergeys aquela en oli e eysen aquela a lo foc , e aprop cauteriza per un cauteri en aquel loc le qual es entre la continuacio de la furcula am le col ; e am dos cauteris petitz dejos guidazi , un pauc declinans a la VERBida que es dejus la barba , .
.
.
.
e am dos cauteris en aquo que es declinant entre la quinta costa e la cizena , declinant un pauc a las VERBidas detras ; e am autre cauteri en le mieg loc de lo pietz ; et am autre sobre l ' estomac , et am tres cauteris de las VERBidas detras ; et am un cauteri en aquel loc le qual es entre las dos spallas , e am dos cauteris de los dos latz de lo pietz , dejos le cauteri le qual es entre doas spallas .
E no cove que compremas la tua ma am le cauteri , ans sia en le manifest de la codena en obra .
E ja diyssero alscus Antics que so alscus de los homes les quals uson de cauteri de ferr semblant a ray e igneysso aquel , e meto aquel en aquel loc le qual es entre las costas , entro que pervenguam am aquel ad aquel apostema e sia foragetada sania , ayssi cum havem dit en l ' apostema de lo fietge .
Mays en aquesta perforacio am cauteri no es ses temor , quar hu mor tantost ho accideys en le loc fistula a la qual no es sanacio .
Capitol .
xxx .
De la cauterizacio de la melsa .
Quan tu curas la malautia de la melsa am aquo que havem dit de la curacio en la divisio e no confereys la tua curacio , lahoras cauteri en lu es segon tres manieras , las quals totas son dreyturieras , de las quals la una es que fassas tres cauteris o quatre linhan segon la longitut de la melsa segon la figura de los cauteris de lo fietge , la figura de los quals ha precedit .
E sia entre quascun cauteri la grossetut d ' un dit o un pauc mes , e la manieyra de lo cauteri sia la manieyra la qual havem dita en le cauteri de lo fietge engualment .
E no compremas la tua ma am le cauteri ; e le malaute sia eves sobre lo sieu dos .
E es autra manieyra de cauterizar , so es que tu igniscas le cauteri haventz dos vertimentz , la qual causa havem dita en le capitol de dislocacio de lo muscle , e elava la codena la qual es en le endreyt de la melsa la hon perve le jazer de lo malaute sinistre .
E sia la tua elevacio am la qual elevas la codena segon la longuesa de lo cors , per que sian faytz cauteris segon la latitut de lo cos .
E aprop entromet les dos vernimentz , ignitz mot , en aquel entro que am aquels penetres la codena de la autra VERB .
E aprop extrayt le cauteri ; e donc son faytz quatre cauteris .
E si voys , cauteriza am cauteri havent tres vernimentz .
E aprop tu cura le cauteri pus que aia laysat de getar brac per trops jorns , quar mays es comferent que las autras causas precedentz en la curacio .
Capitol .
xxxi .
De cauterizacio de ydropici .
Cauteri no catz en ydropici sino en alcinte propriament .
Quan tu curas le ydropic am las manieyras de curacio las quals havem ditas en la divisio e no confereys la tua curacio , lahoras cove que aquel cauterizes am quatre cauteris en le cercuit de lo embelic e am un cauteri sobre l ' estomac , e am autre cauteri sobre le fietge , e am autre cauteri sobre la melsa , e am dos cauteris entre les spondils de lo dos , e un cauteri en lo dreyt de lo pietz , e am autre cauteri sobre l ' estomac .
E la quantitat de la profunditat de lo cauteri sia propdana a la spicitut de la codena .
E aprop layssa le cauteri ubert per so que gete brac per lonc temps .
E no evacuas le malaute de curacio aprop le cauteri am aquo que cove per que sian agreguadas a lu doas entencios , e sira festinada a lu am ajutori sanacio .
La forma de lo cauteri am lo qual es cauterizat lo ventre sia clavilh segon que la forma de aquel es desus precedent , e es aquel am le qual es cauterizat le dos sia olivar segon qu ' es precedent a la sua forma .
Capitol .
xxxii .
De cauterizacio de pes e de las coyssas .
Quan les pes so apostematz en ydropitz e so repletz de aygua sitrina , cove que cauterisas les pes sobre le dos de lo pe in nocrati aquo que es entre le auricular e le anular , e eleva la tua ma am le cauteri e no torses aquel ; e aprop eleva la tua ma , e no retornes aquela de tot , quar l ' aygua satrina rezuda .
Es le cauteri segon aquesta forma : E aprop fay sobre las doas coyssas dos cauteris , e en quascuna coysa sia feyt cauteri am la extremitat de lo cauteri cutellar .
E sia le cauteri segon la longitut de la coyssa : .
i .
dejos le denolh e l ' autre jos le mieg loc de la coyssa ; e sobre quascuna coyssa dos cauteris .
E layssa la plagua uberta ses curacio per lonc temps per so que alcuna aygua resuda de lu .
E aprop cura le am aquelas causas las quals havem ditas .
Capitol .
xxxiii .
De cauterizacio de cos de ventre .
Quan cos de ventre es per freg e per humiditat entro que debelice las vertutz , so es la vertut digestiva e retentiva , las quals so en l ' estomac e en les budels , e es curat aquo am las manieyras de curacio e no confereys , e vezes le malaute suffertan cauteri de vertut exhiberant , lahoras cauteriza aquel am gran cauteri sobre le sieu stomac segon que a precedit en la cauterizacio de lo estomac , am le cauteri de lo cercle e am quatre cauteris en le cercuit de lo embelic subtils , am cauteri clavilh subtil ; e am cauteri sobre le alcatin sobre alozis gran , o am dos cauteris .
E si vezes las humiditatz exhuberants e le malaute aquo tollerant , lahoras cauteriza aquel sobre le pentenilh e sobre les budels , e fort leu ajustant dos cauteris sobre l ' estomac e prop de los inguonas , quar es curacio perficent de juvament de la qual no erras .
Capitol .
xxxiv .
De cauterizacio de emorroydas antiquas .
Quan so en la natura derier emorroydas antiquas o una de humors grossas fregas o de humiditatz corrompudas , e son curadas am aquo que havem dit en la divisio e no confereys la tieua curacio , lahoras cauterisa am tres cauteris sobre le pus dejos spondilh de lo dos .
.
.
.
petit e petit triangular , e am cauteri desus le ombelic cays per dos ditz .
E si doptas que l ' estomac de lu sia enfregidat e la vianda de lu no sia degerida , e la cara de lu vezes apostemada , lahoras cauteriza aquel sobre l ' estomac am gran cauteri segon que es precedit ; e am un cauteri sobre fietge , e am autre cauteri sobre la melsa de lu am cauteri clavilh , e leyssa le cauteri per alcun temps ubert , e aprop cura lu entro que sia sanat .
Capitol .
xxxv .
De cauterizacio de atheyl aprop la abscizio de lor .
Quan tu abscindes atheyl , lahoras tu igneys le cauteri que es asemblat a ray .
Aprop entremet aquel ignit en aquel atheyl abscis , e ultima la tieua ma entro que pervengua le cauteri a lo orifici de la vena de la qual ve la sanc .
E fay aquo una vetz o doas , quar si achieyl son trops , lahoras cauteriza quascun de lor segon que havem recontat , e aprop cura aquels am aquo que confereys a lor de los enguentz entro que sia sanat .
E si cauterizas am gran cauteri sobre alquatin , es mays derier en juvament .
Capitol .
xxxvi .
De cauterizacio de fistolas que son faytas en la natura derie en las VERBidas de lu .
Quan la natura no obeziys a la obra la qual havem recomtada en son loc , e l pacient es espaventat per aquo , sia sanat am cauteri .
Donc quan ad alcun ve fistola en la natura derier , e es antiquada , corro sania de lu e humiditatz corrompudas , e donc aquo que es pus digne que cove es que proes aquela am tenta subtil , e aprop conoys la quantitat de la profunditat de lu am la devant dita tenta .
Aprop igneys le cauteri que es semblant a ray .
E aprop met aquel cauteri ignit en aquesta fistula , e segon la quantitat en la qual intrec la tenta .
E itera sobre aquela le cauteri entro que sian comburitz aquels cors corrumputz tost una veguada o dos o tres , segon la quantitat de la tua necessitat .
E guarda te de combustio de nervi e de vena ; o si fistula va a lo cors de la vesica o a lo cors de lo budel , lahoras guarda te de totz aquels locz ; e no fassas aquo sino quan la fistula es en loc carnos e cogitas que no es penetrant .
E aprop cura le loc entro que sia sanat .
E si le loc es sigillat , e so abscindidas de lu las materias , e roman ayssi per lonc temps , lahoras sapias que ja es curat entierament .
E si las materias no so de lu ostadas , lahoras sapias que es penetrant o en le preon de lu os corromput , o cays aquo de aquelas causas de las quals vindra rememoracio en son loc .
Capitol .
xxxvii .
De cauterizacio de los ronhos .
Quan en les ronhos endeve dolor per freg o per grossa ventozitat , e per aysso le coyt de lo malaute es amermat , lahoras cove que cauterizes aquel sobre les ronhos am cauteri sobre quascun ronho am cauteri clavilh de lo qual precesic la rememoracio .
E fort leu cauterizam am le segon un petit dejos , per que vindran tres cauteris liniatz , e donc siran mays deriers en juvament .
Capitol .
xxxviii .
De cauterizacio de la vesica .
Quan accideys en la vesica debelitat e mollificacio per freg e per humiditatz ayssi que l malaute la urina no retengua , lahoras cauteriza aquel en la VERBida pus dejos sobre la vesiqua , la hon comensan les pels per los de lo pentenilh , e cauteriza am un cauteri en la VERBida dreyta , e am autre en la senestra de lu .
E sia la longitut de quascun cauteri segon la cantitat de los not de lo pous ; e cauteriza aquel am cauteri en la VERBida pus bassa de lo dos , o am dos cauteris si es necessitat .
E sia cauteri clavilh segon que es procesit .
Capitol .
xxxix .
De cauterizacio de la mayra .
Quan veno en la mayra freg e humiditatz , e per aysso es prohibida enpreignacio , e son corrompudas las mestruas de lu , e es tardada la provocacio de lor , e accideys dolor deves le haveniment de lor , lahoras cove que l loc sia cauterizat am tres cauteris en le circuit de lo ombelic , ayssi cum havem dit en le cauteri de la vesica ; e am cauteri sobre le loc pus dejos de lo dos , o am dos cauteris , e sia le cauteri clavilh .
Capitol .
xl .
De cauterizacio de la dislocacio de l ' anqua .
Quan humiditatz moucozas so efundudas a la VERBida de la anqua , e so faytas causas de lo yssiment de lo sieu loc , e senhal de lu es que la coyssa es prolonguada sobre l ' autre quan so comparadas entre lor .
E le loc de la dislocacio es atrobat en lu quays boyt .
Adonc cove que cauterizas le malaute sobre la VERBida de la anqua de lu am cauteri a sercle semblant , pus que tu auras senhat am tenta en le cercuit de la VERBida ayssi cum es revolguda , e per so que la VERBida caia el mieg loc de lo cercle .
E sia le cauteri de lo qual precedit la forma en la cauterizacio de lo estomac .
E si aquest cauteri no es a tu present , lahoras cauteriza aquel am tres cauteris am cauteri olivar gran .
E sia fayt le cauteri segon la quantitat de la ispicitut de tota la codena ; e aprop cura aquel entro que sia sanat .
Capitol .
xli .
De cauterizacio de la vena sciatica .
Quan dolor ve en la VERBida de anqua , e so causa de lu freg et humiditatz , le malaute es curat am aquo que havem dit e no confereys , e aquo es antiquat , lahoras cove que tu lacses le malaute de humors grosses am pillulas fetidas o am pillulas artificials o semblantz ; e aprop cauteriza aquel .
E la manieyra de lo cauteri en aquela es segon dos manieyras : o cauteri am medicinas comburentz , o cauteri am foc .
Sira segon dos manieyras scientas , de las quals es la una que cauterizes aquel sobre la VERBida de l ' ancha de lu am tres cauteris triangulatz segon aquesta forma ; e fay am aquels bona profunditat .
E sia le spazi le qual es entre cascun cauteri la quantitat de la grossitut de lo dit e si le cauteri olivar o gran .
Mays alcunas veguadas sia le cauteri sobre le mieg loc sobre le cap de l ' anquan per que son quatre cauteris .
E si vols , cauteriza am le cercle de lo qual es precesida la forma en la cauterizacio de la dislocacio de l ' anqua , la .
i .
que sia cercle continent e comburey la ispicitut de tota la codena .
E aquesta es la manieyra de cauteri in ciatiqua quan dolor es adherent a lo anqua e no es estenduda entro a la coyssa .
Mays si es estenduda entro a la coyssa , lahoras cauteriza aquel am dos cauteris sobre la coyssa sobre le loc a lo qual envireys le malaute que es la dolor ; e am un cauteri sobre la cavilha per quatre ditz un pauc deves la VERB cilvestra .
E si le cauteri cutellar , e sia la profunditat de lo cauteri segon la quantitat de la ispicitut de la codena .
E si le malaute envireys que la dolor es estenduda entro a lo loc prop les ditz pes , lahoras cauteriza aquel aqui on envireys am cauteri per tres puntz o quatre o mays si indigeys de aquel .
E si le malaute envireys dolor esser dejos le donolh ves la coyssa , lahoras cauteriza aquel aqui am un cauteri cutellar .
E guarda te en tota cauterizacio que no ultimes am le cauteri en tant que comburas nervi o gran arceria , e que per aquo a tu es sobre le malaute mal noccument o contraccio .
E yeu ja e vist un e autre de aquels les quals cauterizero sobre la cavilha e ultimero en la cauterizacio , e la cama foc inflada entro que la tumor aconseguit lo pe , e foc perforat e corromput tot le pe .
E aprop accidic fort solucio de ventre , e aprop aquo la mort .
E si la dolor es en dos VERBidas ensemps cauteriza quascuna segon aquesta manieyra .
E diysero les savis alcus en la cauterizacio de anqua cauteri de lo qual aquesta es la manieyra : fay semblant a cercle de ferr de lo qual le cercuit sia la maytat de un palm ; e sia deves le sieu orrifici segon la grossesa de un os de datil o mens un pauc .
E dedintz aquel cercle sia un autre tertz ; e sia le spazi le qual es entre lor la quantitat de lo notz de lo pous ; e sian aquels cercles ubertz de dos VERBidas ; e sia la longitut de aquels cays un notz o dos notz , e fay en aquels margue de ferr decentment apparelhat en les cercles ; e aquesta es la forma de lu : Aprop sia ignit en le foc entro que s ' enrogesisca e gete scintillas , e aprop sia pausat sobre la VERBida de lo anqua , le malaute colcat sobre le latz sa .
E donc cauteriza aquel am tres cauteris redontz en una veguada .
E aprop layssa aquel per tres jorns ; aprop emplastre aquel am boder e layssa la plagua uberta per trops dias ; e aprop cura aquel am enguentz entro que sia sanat .
Diys Albucasis : o , filhs , de aquesta specia de cauteri pauc havem usat per la terror de lo reguardament de lu , e per aquo que paucs havem trobatz les quals reguardan sobre lu .
Mays de los bos cauteris a lu qui les sufferta , et atroba am aquel le loc de lu .
Mays cauteri am medicinas adhurentz es que tu fassas dos cercles haventz armula perforada en la qual deyssen le guaffo de la porta de ferr ; sia la longuitut de la paretz en la nauteza de lor sian dos nozes o quays aquels .
E si le spazi le qual es entre quascu la quantitat de la grossitut de lo dit ; e sian ubertz dejos e desus , e sian que contenguan se entre lor segon aquesta forma : E aprop pausa sobre la VERBida de la anqua le malaut jasent sobre le latz sa , e comprem la tua ma sobre la VERBida de la anqua ; e aprop pren de aygua cauda e fon la entre dos cercles , e la qualiditat de aquela sia am le foc petit a petit , e te aquela per la quantitat de una hora , e sufferta le malaute la mordicacio e la adhustio de lu - quar aquel atrobo mordicacio ayssi cum de foc - entro que cesse la mordicacio .
E aprop eleva la tua ma am le instrument et abstergeys l ' aygua cauda de tota la anqua am aygua dousa .
E aprop leyssa aquel per tres jorns e pausa sobre aquel boder entro que sia la negror de la adhustio remauguda , e leyssa aquo per alcus jorns , e correra de lu poyredura ; aquest es derier en juvament .
E aprop cura aquel am enguentz entro que sia sanat .
E si la dolor es extenduda entro la coyssa o la camba , fay a lu estatua en lu que contengua aygua segon que es feyt en la anqua engualment .
E aquesta es la manieyra de aygua cauda , e yeu ja he scrit aquela en le tractat de la rectificacio de medicinas .
Recipe de alcali e de caus no extinta de amdos ana VERBida una , e trissa les e pausa en una ola nova de la qual la VERBida dejos sia perforada per un petit trauc , segon la quantitat que intre en lu ray .
E pausa dejos le fons de la ola autra ola enveyriada , e gete sobre aquel alcali e caus viva de aygua doussa la qual cobra aquels per un dit , e pus que tu compremes aquels am la tieua ma per bona compressio , e leyssa la hola que deyssenda de lu aygua aguda en la VERBida dejos a la ola enveyriada .
E aprop ajusta tota aquela aygua , e geta la sobre autra caus viva e autre alcali renovelatz , quar aquela lahoras sira de mot forta acuitat , la qual es aministrada en motas operacios de medicina e en cauterizacio de los autres membres , quar operacio fa de foc .
E so de las medicinas alcunas am las quals es cauterizat ancha , ayssi cum tezizic e mel anacrat e caus am sabo enayssi que sian mesclatz .
E Gualia recontet de un home de los antics la operacio e la curacio am la qual es curada dolor de anqua e de vena sciatica , e magnifiquet mot be esser de aquel , e diys que no hac necessitat de autra curacio , e quar es sanat per una veguada ayssi cum recomtec , quar fort leu aquel intrec en banh e eysic ja sa d ' aquel .
Et es que sia pres de certarragi vert , e si no es atrobat vert , sia presa figua recent ; e mot sia trissada am un pauc de grays e sia pausat sus la anqua en la qual es la dolor , o en la coyssa , o en la camba , e sia liat .
E sia layssat per la cantitat de tres horas o per la quantitat que l malaute centa cedacio de la adhustio .
E aprop met aquel en banh e donc quan le cors de lu sia enrozat , entromet aquel en le sol , quar la dolor cessa e es sanat .
E sapias que no cove que alcu use de cauteri am aquestas medicinas sino aprop la evacuacio de lo cors .
Mays ja Escorides diysec que quan am fenda de cabra la vena stretica es cauterizada , aprofieyra a lu mo be ; e sia le cauteri am lu segon aquesta manieyra : sia presa lana e sia enbeguda en oli antic , e sia pausat entre le pous de lo pe e entre le fossil .
E aprop pren fenda de cabra secca e emflasma aquela am foc entro que sia fayta carbo ; e aprop pausa lu sobre la lana e leysa la entro que sia estengida .
E aprop itera aquo , e no cessas far aquo entro que l scintiment de la mordicacio pervengua entro a lo anqua e repausa la dolor .
Et aquesta manieyra de cauteri es apelat cauteri de vaquas .
Capitol .
xlii .
De cauterizacio de dolor de dos .
Alcunas veguadas dolor es en le dos per tropas causas , cum per cazement o per percucio o per superflua evacuacio , e per causas ad aquelas semblantz , per infusio de materia frega e humida .
E cauteri no catz sino en aquesta sola specia la qual es fayta per efusio de materia frega .
Donc cove , aprop evacuacio de lo malaute am pillulas fitidas e am semblant a lor , que sian faytas sobre l dos en le qual es la dolor tres linhas segon la latitut de lu , pus que senhas am tentha en quascuna linha .
v .
cauteris o mays , segon la quantitat que ve de la tolleransa de lo malaute e de la vertut de lu .
E sia fayta cauterizacio am cauteri de punt .
E si vols , cauteriza am tres cauteris o am quatre am cauteri clavilh medial segon aquesta forma : Capitol .
xliii .
De cauterizacio a lo comensament de gilbositat .
Motas veguadas endeve aquesta malautia a los petitz enfantz ; e senhal de lo comensament de lu en les enfantz es que accideys sobre lor estrectura en le ale eves la elevacio el movement .
E atrobas en le derier espondil de lo dos e de los notz de lu que ja comensa a sobremontar sobre les autres spondils .
E donc quan tu vezes aquo e voles prohibir , lahoras cauterisa aquel am cauteri que sia cercle segon aquesta forma : que prengua le cauteri sobre tota VERBida de lo spondilh engualment .
E si vols , cauteriza en le circuit de lo spondilh am le cauteri de punt dos linhas o tres .
E sian les puntz propdas entre lor .
E aprop cura le loc entro que sia sanat am aquo que havem dit .
Mays guarda que cauteri no sia administrat en gelbositat que sia fayta per spasme de nervi .
Capitol .
xliv .
De cauterizacio de podagra e de dolor de juncturas .
Quan dolor de juncturas son faytas per humors fregas les quals so enfundutz a quascun membre de lo cors , lahoras quan veno dolors en los pes , de costuma de los metges es que aquo apelen podragua propriament .
E donc cum es curada podagra de causa frega am manieyra de cura e no so remaugudas las dolors , lahoras las remau cauteri .
E es que tu cauterizas aquel aprop evacuacio en le circuit de la junctura de lo pe am motz cauteris .
E sia cauteri olivar de lo qual aquesta es la forma de lu : E si es necessitat que puntz sia fayt sobre la fassia de lo pe , lahoras fay am cauteri de punt .
E si las dolors pujan entro a los denolhs o a las autras juncturas , e aquo motas vetz s ' endeve , lahoras cauteriza aquel sobre quascun donolh am tres cauteris o quatre de tota VERBida am aquest cauteri olivar .
E si motz cauteris que aquestz cauteris sian a tu necessaris , lahoras cauteriza aquel e no premas trop la tua ma am le cauteri abans , sia tant solament enviro la specitut de la codena .
E si las dolors pugan entro a lo donolh el dos , lahoras aministra le cauteri le qual havem dit en le sieu capitol .
E si las dolors so en las mas tant solament , e es apelada suagra , lahoras puncta en le circuit de los focils ayssi cum se revolvo , puncta en aquels dos linhas .
E si reman de las dolors en les ditz , lahoras puncta en le cercuit de los focils sobre quascun notz e sobre la pinche de la ma .
E si las dolors pugan aprop alscus jorns a los coydes o a los muscles , lahoras cauteriza les quascus de tota VERB de los ajutoris .
E no evacuas le malaute de bon regiment e de recepcio de medicinas , quar si es fayt bon regiment e flacma es evacuada am aquest cauteri sira sanat , Dieus ajudan .
Capitol .
xlv .
De cauterizacio de rompeduras .
Quan endeve rompedura en les angonars e diysendo les budels denant l ' atela a lo genetiu , e aquo es comensan de aprop , lahoras cove que tu mandas a lo malaute layssar la sua comestio en le sieu dia e que use de causas leniens per so que la fenda deyssenda de lo sieu ventre .
E aprop segua le malaute entre las tuas mas sobre le sieu dos , e comanda a lu que tengua le sieu ale entro que sia foro getat o aparesca l ' atela ol budels .
E aprop retorna aquel am les tieus ditz e senha am tenta la ruptura sobre le os de lo pentenilh am senhal la extremitat de lo qual sia semblant a la maytat de cercle a las subiranas VERBidas de lo cors .
E aprop igneys le cauteri de lo qual aquesta es la forma de lu : entro que sia mot rog e gete cintilhas .
E aprop reduzeys le budel o l ' atela a la sua conquavitat , e aprop pause la sua ma sobre le loc per so que le budel no yesqua .
E tu ja has ubert entre las coyssas de lo malaute e dejos lu as pausat un coyssi , et autre servent sia sus las cambas de lu , e autre sus le pietz de lu , le qual tengua las suas mas .
E aprop pausa le cauteri sobre aquel senhal am la tua ma am cauteri stan dreyt , e te aquel entro que am lu consieguas le os de lo pentenilh entro a lo mieg de lo duiduni ; e itera am aquel autra veguada si a tu aquel no has conseguit en la primieyra veguada entro a lo os .
E observa saviament de lo ysiment de lo budel en la hora de la tua cauterizacio , que no comburas aquel budel per so que sobre le malaute no vengua in mort o autre gran malicia .
E sapias que quan tu am le cauteri no atenhas le os , no confereys la tua operacio .
E cove que l cauteri de los enfants sia subtil segon le gran e la mesura de lor .
E aprop cura le loc de lo cauteri per tres dias am boder entro que sia remauguda la scara de lo foc .
E aprop cura aquel am les autres enguentz entro que sia sanat .
E le malaute sia jasent sobre le sieu dos per .
xl .
dias entro que sia sigillat le loc e la plagua .
E cove que pauses le nutriment de lu segon la longitut de lo temps de la curacio de lu le qual le linesca le ventre de lu , e que le budel no yesca fora deves le esforsament de guerir .
E aprop quan se vol levar aprop .
xl .
dias , lahoras aministra liament decentment fayt , e tengua aquel per autres .
xl .
jorns .
E sia mermat de trebalh e de replecio de vianda e de beure , e de votz vehementz , quar quan usa de aquest regiment de sanacio entiera sira sanat .
E yeu diyre la curacio de las rupturas en las autras VERBidas de lo ventre , e so a lo comensament , e vols que no treguan , lahoras cauterisa la ruptura d ' aquel am cauteri redon segon la quantitat de lu , e sia aquo que es exhurit de la codena ayssi cum la tersa VERBida de lu ; e aprop cura aquel am aquo que havem dit , e no es ajustat .
E ja diyssero alcus primiers que ruptura sia cauterizada am cauteri triangular segon aquesta forma , pus que es senhada am tenta : e es pausada linha que eys per la latitut en le latz pus sobira de la ruptura , e autra linha a lo desus ; e depausa la tua ma am un cauteri clavilh , mays le primier cauteri es pus leugier e milhor .
Capitol .
xlvi .
De cauterizacio de torcio .
Quan endeve en alscus membres per cazement o per percussio dolor e persevera aquela dolor per lonc temps e no comfereys a lo u curacio am medicinas , lahoras cove que cauterizes am cauteri de punt .
E sia le cauteri de tot membre segon la magnitut e la parvitat de lu , e vertut e develitat de lu , e locacio de torcio e dolor de lu .
Donc si s sanat per le primier cauteri , bo es ; e sino , lahoras itera sobre lu le cauteri ; quar de costuma de aquelas dolors es que sian punctatz de membre ad aquel membre le qual apropinque a lo u , per que cove que consieguas aquels am cauteri entro que l malaute sia sanat .
Capitol .
xlvii .
De cauterizacio de lepra .
Les lebros alcunas veguadas am cauteri per mot gran juvament , e magerment si la specia de lepra que es fayta per putrefaccio de flacma e de melencolia .
E donc cum tu vols cauterizar aquel , considera si la lepra es comussan e as aquela curada am aquo que havem dit en la divisio e no deysen , ni esta , e temes sobre le malaute que la corrupcio comprehenda tot le cors de lu e tota la compleccio de lu , lahoras cauteriza aquel sobre le cap am .
v .
cauteris : am un en le mieg loc de lo cap , e am le segon pus dejos de lu , eves le front a la fi de los cabels ; e amdos sobre dos corns ; e am un detras , sobre la nuca o servitz .
E ultima la tua ma am le cauteri un pauc entro que emprema en le os una petita empressio , e de lu sian deslocadas las scorsas , per so que la expiracio de grossas vapors sia alleujada de lu ; e cauteriza sobre la melsa segon que es precesit .
E si la lepra es ja expanduda sobre le malaute e apar manifestament , lahoras cove que tu cauterizas aquel am aquels cauteris les quals havem ditz en le cap ; e am cauteri sobre la extremitat de lo nas , e am dos cauteris sobre las doas maysselas , e am dos cauteris sobre dos spondils de lo col , e am .
vi .
cauteris sobre les spondils de lo dos , e am un gran sobre les spondils prop de la coeta , e un sobre la cotea .
.
.
.
, e am dos sobre las anquas , e am un sobre quascuna anqua , e am dos sobre les donols e un sobre quascun donolh , e am dos sobre les coydes , e am dos sobre les muscles , e am dos las teneretutz de lo sieu pietz ; e cauteriza aquel sobre totas las juncturas de los ditz de las mas e de los pes , e sobre quascun talon de los sieus pes , e sobre les foscils de las suas mas .
E guarda te de los nervis les quals so sobre le talo que no comburas aquels .
E alcunas veguadas es cauterizat am un cauteri sobre le os de lo pentenilh e am autre sobre la boca de lo stomac , e autre sobre le fietge .
E sapias que quant mays ajustas cauteris , tant es mays juvatiu e mays conferent ; e sapias que le malaute no ha en le cauteri dolor , ayssi cum han les sas , per so quar le cors de lu ja es stupefayt .
E cove que les cauteris sian grans o paucs segon les membres e las juncturas segon que es precedit de las specias de los ferramentz .
E aprop cura le cauteri am farina de errs coyta am mel e am l ' autra curacio entro que sia sanat .
Capitol .
xlviii .
De cauterizacio de stupor .
Quan alcun membre es stabozit o adormit e es curat am medicinas , olis e emplastres , e no es sanat , lahoras tu cauteriza aquel membre stabozit am cauteris segon que merita la grandesa de lo membre o la parvitat de lu .
E sia lo tieu cauteri intrant la ispicitut de la codena un pauc .
E aprop cura aquel am enguent entro que sia sanat .
E alscunas veguadas es cauterizada alcuna stupor le qual endeve a las mas e a los pes , e a los spondils de lo dos e ves le eysiment de los nervis les quals mavon aquel membre , e es remauguda la stupor .
Mays no prusuma sobre aquo sino aquel que es savi en la anotomia de los membre e de la egressio de los nervis tot le cors moventz .
Capitol .
xlix .
De cauterizacio de albaras que es morfea .
Quan albaras es antiqua e no comfereys a lu alcu de los enguentz de medicina , lahoras tu cauteriza sobre aquela am cauteri preon un pauc segon la quantitat de la specitut de la codena entro que sia remauguda la blancor e la color de lu , e la color de lu sia mudada .
E aprop cura aquel am farina de errs e de lentilhas am oli rozat e am folhas de arnagrosa , e am sanc de colomba o am sanc de yronda , da cascuna sia una VERBida e totas sian mescladas , e aprop sia linit un drap e sus le loc sia pausat entro que sia sanat .
Capitol .
l .
De cauterizacio de cranc .
Quan canser es comensan e vols aquel ostar , lahoras cauteriza aquel am cauteri de cercle en le circuit de lu ayssi cum es revolgut .
E diysero les savis que sia cauterizat am lo derier cauteri en le mieg loc ; mays a mi no es vist aquo , quar temi que sia ulcerat , e yeu ja e vist aquo alcunas veguadas .
E es pus dreyturier que sia cauterizat en le circuit de lu am cercle ayssi cum avem dit , o am motz cauteris .
Capitol .
li .
De cauterizacio de adubilati .
Quan alcun adubilati es tardat en maturacio , e aysso es per la superfluitat fazen aquela , o per etat de lo malaute , quar es vielh en decrepitat , de pauc sanc , o per le temps , e tu vols festinar en la maturacio de adubilati ; lahoras cauteriza en le circuit de lu am motz cauteris petitz punctan ; e aprop leyssa aquela quar ela fastinara en maturacio .
Mays si tu vols la perforacio de lu am cauteri , lahoras tu igneys le cauteri de lo qual aquesta es la forma de lu : e depausa aquel en le mieg loc de adubilati entro que penetre la codena .
E si le cauteri en aquel loc que es pus dejos , per so que le cors de lo brac sia alleujat ; e aprop cura aquel entro que sia sanat .
Capitol .
lii .
De cauterizacio de corrodent .
Corrodent es corrupcio ambulant en le membre , la qual corrodeys aquel ayssi cum a foc comedent lenha secca .
Donc si vezes aquel corrodent en loc le qual sufferte cauteri am foc , lahoras tu igneys cauteris clavils motz paucs , e grans segon que es convenent en aquel loc en le qual es corrodent .
E aprop cauteriza aquel de tota VERBida entro que erradiques tota la corrosio e no romangua alcuna causa de lu .
E aprop leyssa aquel per tres dias , e pausa sobre les locs cauterizats solpre trissat am oli mesclat entro que las scaras sian totas eradicadas e tota la corrupcio .
E aprop cura aquel am enguentz carn engendrantz .
Mays si aprop tres dias vezes que la carn nasca sana en la qual no es corrupcio , bo es ; mays sino , lahoras itera le cauteri sobre aquo que es romas en les locs corrumputz .
E corrodent es medicat alcunas vetz am medicina aguda , quar aquela es meza en loc de cauteri .
Mays empero cauteri am foc es de pus leugier juvament .
E yeu ja e dit la curacio de lu am medicina aguda en la divisio , e donc pren aquela quan de lu auras endegencia .
Capitol .
liii .
De cauterizacio de claus e de los autres semblants .
Motas veguadas endeve a las VERBidas dejos de lo pe malautia que s ' apela clau , e es causa grossa , fentrada , la qual ladeys le pe ; e cauteri en aquels es segon dos manieyras , so es cauteri am foc e cauteri am aygua cauda .
Mays cauteri am foc es que igniscas le cauteri concau semblant a pena de voltor , le qual sia feyt de ferr segon la quantitat la qual contengua le clau de tota VERBida , e sia de subtils marguas .
E aprop pausa aquel ignit sobre le clau , e aprop revolveys la tua ma am le cauteri en le circuit de lo clau entro que l cauteri pervengua a la profunditat de lo clau .
E leyssa aquel per tres dias entro que comense getar brac .
E aprop emplastre aquel am malvas salvatges trissadas am sal , e leyssa le emplastre sobre aquel per una nuoyt , quar aquel sira eradicat de las suas razitz .
E aprop cura le loc am enguent de carn generatiu entro que sia sanat .
E si so no- convertitz , e motas veguadas accideysso en la superficia de lo cors , majorment en las mas e les pes , lahoras cove que tu aministres en aquels cauteri am aygua , e es que prenguas una quannula de eram o de ferr o de pena de voltor , e pausa aquela sobre le clau ; e aprop geta en la quanula de aygua cauda pauca cantitat , e rete la tua ma , e tu revolveys aquela am compressio de la tua ma de tot , e sia enpremut le marge de la canula en la razit de lo clau , e atrobara la aygua cauda via a lo preon de la razit de lo cau ; e espera le malaute un pauc la mordicacio de l ' aygua cauda per una hora , e aprop remau aquela , quar le clau am las suas razitz sira erredicat .
E ayssi fe am aquels la .
i .
aprop l ' autre entro que venguas sobre totz les quals de lor so en le cors .
E aprop cura aquels pus que las razitz de los claus so erradicadas am aquo de los enguentz les quals la carn ve engenran .
Capitol .
liiii .
De cauterizacio de tremor .
Quan endeve ad alcu tremor per freg en le nervi o per febre de causa frega , o per autra causa semblant , lahoras cove que tu cauterises aquel am quatre cauteris o am .
v .
sobre les spondils de lo dos , entre quascun spondilh am un cauteri ; e am cauteri en le pietz de lu , e sobre lestomac de lu , am cauteri olivar .
E la tremor de lu se repausa e festina la sanetat de la malautia frega .
Capitol .
lv .
De cauterizacio de albati accidentz a lo cors .
Quan en le cors so espellitz albati , e so pustulas fendas las quals so feytas de materias grossas corruptas ; donc cove a lo comensament cum apareyso , que sia cauterizat sobre tot cap de la fistola am cauteri subtil am fustz de mirt , la extremitat de lo qual es estenduda am foc ; o am razitz de erestologia longua ; o am cauteri lentecular .
E alscunas veguadas es cauteri ademamil a lo comensament de la sua expulcio segon aquesta manieyra ; e no so cregudas , e es disrumpuda la superfluitat fazens aquels , et sana de aquels .
Mays empero cove que aquo sia fayt aprop evacuacio am fleubotomia .
Capitol lvi .
De cauterizacio de fluex de sanc accident per incisio de arceria .
Tropas veguadas endeve fluex de arceria que es inciza deves la plagua la qual endeve deforo , o deves la incizio de apostemas o cauteri de lo membre , e alor semblantz , e es dificil remaura aquel .
Donc cum accideys ad alcu aquo , lahoras tu t coyta am la tua ma a l ' orrifici de la arceria , e pausa sobre aquel le tieu dit endic estrenh aquel motas veguadas entro que sia ostat le fluex de lo sanc dejos le tieu dit , e que non yesqua .
E aprop pausa en le foc les cauteris olivars paucs e grantz , per nombre motz , e exsuffla sobre aquels entro que sian mot ignitz .
E aprop pren de aquels un petit o un gran segon le loc e la plagua en la qual es rompuda la arteria , .
.
.
.
sobre aquela vena festinantment pus que auras remaugut le tieu dit , e te le cauteri entro que sia abcindit e restreyt aquel sanc .
E si le sanc es expellit de l ' orrifici de la arteria quan tu remaues le tieu dit e extringeys le cauteri , lahoras pren la un autre cauteri coytadament de los cauteris les quals en le foc son preparatz , e donc no cesses fer aquo un aprop autre entro que le sanc sia restrengit .
E guarda te que no comburas le nervi que aqui es , e que vengua sobre le malaute autra malicia .
E sapias que quan de l ' arteria flueys sanc , lahoras no es possible en aquels restrenge la sanc , e majorment quan l ' arteria es gran , si no am una de quatre manieyras : o am cauteri ayssi quo dit havem , o am extraccio quan no es extrayta , quar quan es extrayta las extremitatz de lu miels son comburidas e es restreyt le sanc , o que sia liat am fiel o am liament per fort strectura , o que sian pausadas sobre lu medicinas de las quals la vertut es restringir la sanc ; e sian strengudas am pulvinar am costriccio decent .
Mays aquel que aministra restriccio decent de lu am liament e am strictura am draps o per posicio de causas comburentz e de semblantz , no comfereys sino tart .
Mays si aquo endeve ad alcu e no sia le metge present ni medicina , lahoras obre am pausament de lo dit indic sobre le orrifici de aquela vena ayssi cum havem dit , e entenda a la gran costreccio de lu entro que le sanc sia ostat de la sobirana VERBida de la plagua , e sobre la arceria le dit no sia remaugut ; e de sobre la arceria sia aspergit am aygua frega de mot gran fregiditat entro que l sanc sia congilat e engrossat ; e mays cossire en que ha de cauteri o de medicina necessitat .
Comensa la segonda VERBida .
De incisio e perforacio e ventozas e de fleubotomia e de plaguas e de lor semblants .
Aquestas son paraulas de Albucazis .
Ja havem dit en le primier capitol tota malautia en la qual cauteri am foc es convenient e am medicina comburent , e las occasios e las causas de lu , e les instrumentz en aquels necessaris am las formas de los cauteris ; e he ordenatz les capitols de la subiranetat de lo cap entro a los pes .
E yeu procesire en aquest capitol per aquela meteysa guisa , per que sia alliujat lo querent aquo , lahoras sobre aquo que aura demandat .
E denant que yeu comense aquo , cove , fils , que aprenguatz que en aquest capitol es per terror aquo que es en le capitol primier de cauterizacio .
E per aquo que cove que sia en lu gran cautela , quar en la operacio la qual es en aquest capitol motas veguadas catz evacuacio la qual es am sanc am le qual esta la vida deves la aspersio de la vena o incisio sobre l ' apostema o apercio de exsitura o puracio de la plagua o extraccio de sageta o incizio de peyra e a lor semblantz .
E de totz aquels so acompanhatz temor e tremor e en le mas de lor catz la mort .
E yeu amonesti vos que sobre vos no caia aquo en le qual es esitacio , quar alcunas veguadas cazo deves vos manieyras de homes am manieyras motas de malautias .
E de lor es alcu que s ' irays am la sua malautia e es leugiera deves lu la mort , e aysso per la vehemensia de aquo que troba de sa malautia , e per longuesa de la malautia de lu , e am la malautia es paor la qual significa mort .
E de aquels es le qual dona a tu son aver e ditta , tu esperant am aquel sanetat , e la sieua malautia es perniciosa .
E donc no cove que tu consentas en aquel que ve a vos de lo qual es aquesta manieyra ; e la vostra cautela sia major que covesitat e la vostra rapacitat ; e no presumatz alcuna causa sobre aquo sino aprop sciencia certa la qual virifica aquo deves vos , e a lo qual perve successio lausabla .
E usatz en la curacio de totz vostres malautes de pronosticacio e indicacio de lu a lo qual es salut convertida , quar en aquel es a vos ajutori sobre adquisicio de fama e de memoria , de lausor e de gloria .
O , filhs , Dieus en vos spire le sieu entendement e no oste a vos direccio e proteccio , quar aquo es en la sua ma .
E yeu e ordenat aquest capitol distingent per capitols segon que precedit en le capitol de cauteris , de la cura de lo cap entro a los pes , per que sia a vos alleujat aquo que demandatz de aquo e de lo qual havetz necessitat .
Capitol primier .
De la curacio de aygua la qual es contenguda en le cap de los enfantz .
Sapias que aquesta malautia motas veguadas endeve a los enfantz deves le enfantament e quan la noyrissa estrenh le cap de lo enfant ses livitat .
E alcunas veguadas endeve per causa amaguada la qual no es saubuda .
Mays yeu no vi aquesta malautia sino en les enfantz ; e a totz aquels les quals yeu vi se coytec la mort , e per ayssi es a mi vist layssada obra en aquels .
E yeu e vist que un enfant le cap de lo qual era d ' aygua omplit , e l cap de lu era totjorn ayssi magnificat entro que ceser no podia sobre si meteys per la grandesa de lo sieu cap , e mays que la humiditat fe aucmentada entro que foc mort .
E aquesta humiditat o es agreguada entre la codena e l ' os , o es agreguada dejos le os sobre le ciphac .
Quar la operacio en aquel si la humiditat es entre la codena e l ' os e le apostema es pauc , lahoras cove que tu fendas en le mieg loc de lo cap am una fissura en la latitut , e sia la longitut de la fissura cays dos notz entro que corra la humiditat , e aquesta es la forma de lo spatum : E donc si la humiditat es mays augmentada e l ' apostema es major , lahoras son aqui dos fissuras segon aquesta manieyra : E si la humiditat es dejos le os , senhal de lu es que tu vezes la comissuras de lo cap ubertas de tota VERBida e l ' aygua es spremuda quan tu compremes aquela am la tieua ma a las VERBidas dedintz e no es aquo a tu amaguat .
Cove que tu fendas en le mieg loc de lo cap am tres fissuras segon aquesta manieyra : e aprop la inscizio extratz ne tota la humiditat ; e aprop strenh las fissuras am draps e plumassols ; e aprop enbroca aquo de sobre am vi e oli entro a lo quint dia , e aprop deslia le liament e cura la plagua am tentas e enguentz , e strenh le cap am equalitat ; e mange le malaute am vianda secca de pauca humiditat entro que l membre sia confortat e sanat .
E es autra manieyra de incisio , que consideras hon apar la magnitut de lo apostema e la colleccio de l ' aygua , quar alcunas veguadas es mays en le occipicii , o en la VERBida denant , o en la destra , o en la sinistra ; e donc aten am la incizio on appar le apostema e la replecio de l ' aygua , e fen aquo segon que a tu es miels possible .
Et observa que no inscindas la arteria e endevengua flueys de sanc e mora le malaute per aquel flux de sanc am evacuacio de humiditat .
Capitol .
ii .
De inscisio de las arterias las quals so aprop las aurelhas , apeladas hilasseysse .
Capitol segon .
Quan endeveno ad alcu catars o raumas a los huelhs o a lo pietz , e es antiquat aquo , e no confereys en aquo la curacio de las medicinas , lahoras la deriera curacio en aquest es incizio de aquelas dos arterias .
E donc cove quan tu vols inscidir aquelas que le malaute raza lo sieu cap , e aprop fregua le loc am drap aspre per so que aparan las arcerias , e aprop sia strengut le col de lo malaute am alcu drap ; e aprop considera on polsa la vena ; e les locs de quascuna sobre les locs les quals so aprop las aurelhas depremutz , e tant se occultan sino en alcus homes .
E aprop senha sobre la arceria am tenta , e aprop inscideys quascuna am le spatum de quascuna VERBida agut am inscizio pervenient entro a lo os , e sia aquo per la latitut de lo cap .
E si vols , entromet le spatum dejos la arteria e trenqua aquala a las inciden a las VERBidas desus .
E sia la longitut de la inscizio cays dos ditz ajustatz , quar quan alcuna vena es inscizida le sanc es eyssit am egressio pulsatil , le qual saut deforo per saut frequent .
Mays si la arceria no apareys a lo cintiment , lahoras cove que tu mesures de la aurelha la quantitat de lo spazi de tres ditz , e aprop senha am tenta , e fen entro a lo os .
E aquo que cove getar de lo sanc es quantitat de .
vi .
unc .
, e fort leu ne geta de lu mays o mens , e tot aquo es segon la quantitat la qual appareys de la vertut de lo malaute e de la replecio de la arceria de lu .
E aprop considera la plagua , e donc si reman sobre le os alcuna causa de lo ciphac , lahoras inscindys aquo per so que no endevengua apostema caut .
E aprop strenh la plagua am plumassols e am liamentz de drap de li , e aprop cura aquela am enguentz entro que sia sanat .
Capitol .
iii .
De extraccio de las arcerias las quals so en las templas .
Quan ad alcu accideys emigranea antiqua o catertz agutz , per humiditatz agrimonials e per qualiditat en les lacertz des templas , o sodo antiqua vehement e semblantz ad aquels , e es medicat am las manieyras de curacio de medicina e aquo no comfereys , lahoras nos hem sproatz en aquestas malautias extraccio de las arcerias en les templas , o cauterizacio de aquelas ayssi cum havem mostrat .
E la manieyra de la operacio e extracio de aquelas es que l malaute raza les pels les quals son en les templas ; e entenda a la arceria apparent en le templar quar ela es a tu mostrada per le sieu pols , e s occultada sino en paucs homes per vehemencia de freg .
E si a tu es occultada , lahoras le col de lo malaute sia strengut am alcun drap ; e aprop fregua le loc am un drap aspre o evapora le loc am aygua cauda entro que aparesca a tu la arceria manifestament .
E lahoras tu pren le spatum de lo qual aquesta es la forma : E aprop tu scorja la codena am aquel am facilitat entro que pervenguas a la arceria ; e aprop geta en lu onti e extratz aquela a las VERBidas sobiranas entro que extraguas aquela de la codena e descobras aquela de las tunicas las quals so dejos aquela , de tota VERBida .
Mays si la arteria es subtil , lahoras envolveys aquela am la extremitat de lo oncii , e aprop inscindeys de aquela una VERBida segon la quantitat per la qual sian alonguadas las extremitatz de lu e sian contraytas , e no endevindra flux de sanc , quar si no so inscididas no pujara le sanc de tot .
E aprop evacua de lo sanc de .
vi .
unc .
entro a tres .
E si la arceria es gran , lahoras cove que tu lies aquela en dos locs am fiel dopble fort de ceda o am cordas a lonc , e no coyte a lu putrefaccio denant la consolidacio de la plagua e endevengua flux de sanc .
E aprop incideys la superfluitat la qual es entre dos liamentz ; e fay aquo en aquela hora o aprop autra ora .
E si vols , cauteriza aquela am cauteri entro a lo os am cauteri cutellar entro que sian incididas las extramitatz de lu , e stara en loc de aquela meteyssa obra .
E es milhor obra sino que l malaute aia febre o es de escalfada compleccio ; quar cauteri es de aquelas causas que ajudan a las humiditatz finidoras , e donc es milhor en juvament .
E cove aprop la extraccio de las arcerias que huomplas le loc de coto antic , e sian pausatz sobre lu polvils decentement fayt , e aprop sia curat am medicinas seccas fazen naysser la carn e am calguas entro que sia sanat .
E si mentre obres autra veguada endeventa flux de sanc de la arceria , lahora tu te coyta a restrenger aquel sanc , o am cauteri , o que omplas le loc de coto , e strenh la tua ma entro que sia restreyt le sanc .
E si deguna causa de aquelas no es a tu present , lahoras pausa le tieu dit sobre le loc entro que l sanc sia congilat , e enbroca le loc am aygua de vehement fregiditat entro que la acuitat repausa , e sia strengut segon que cove .
E aquo que es pus leugier en extraccio de arceria es que tu cauterizes la vena am aquest cauteri haventz dos cotels , pus que tu has senhat les dos locs am tenta , e depausa quascus , mot ignitz , entro que pervenguan a lo os e inscindan la vena en dos locs , per so que sia elonguat aquo que es entre las extremitatz de lu , quar no son consolidadas de tot am aquest cauteri .
E aquesta es la forma de lo cauteri : E sia la acuitat de los dos cotels esemps .
Mays empero si so mendres acuitat que dos cotels es milhor , quar si so agudas cum dos cotels propera a quascuna freg , e no enscideysso la carn am velocitat .
Donc cum en aquels es alcuna grossitut , es tenguda la calor de lo foc en aquels e la carn es abscindida leugierament .
E aquesta obra es milhor en tota obra e pus leugiera .
E sia le spazi le qual es entre dos cotels la quantitat de la grossesa de lo dit .
Capitol quart .
De la cura de cors de lagremas agudas e aciduas de los huels .
Quan so lagremas aciduas , e es le cors de aquelas venas las quals so sobre le test de lo cap deforo , e no comfereys en aquo alcuna causa de la curacio de medicina , e vezes la cara de lo malaute ja enrogesir e sent en le sieu front deambulacio ayssi cum si era deambulacio de formiguas , e ls huels de aquel so extenuatz , humitz enayssi que ja les pels de lor son conodutz , e las parpelas so scalfadas per la acuitat de las lacrimas , les Antics agro mesties en la curacio de aquelas de aquesta operacio , e nompnero aquela curacio am spassa .
E es que tu comandas a lo malaute rayre les pels les quals son en le sieu front , e aprop inscideys en le front tres fissuras engualment distans segon la longitut de lo front .
E si ' la longitut de la fissura cays dos ditz : la una fissura sia engualment distant a la longitut de lo nas en le mieg loc de lo front , e la segonda segon la longitut un petit de lo movement de los lacertz les quals so en le lacrimal , e la tersa de lo autre VERB .
E guarda te de la incizio de las arcerias las quals so en dos latz , e elongua la tua ma de la continuacio de amdos las mandibulas .
E si ' l ' espazi de quascuna inscizio la quantitat de tres ditz ajustatz .
E si ' a tu una pessa d ' espongua apparelhada o draps seccatz motz am les quals exsiccas le sanc .
E aprop entremet le spatum de dos agudas extremitatz , de lo qual aquesta es la forma de la inscisio de lu : que es de la VERBida des templas entro a la segonda inscizio .
Exxcorja am aquel tota la codena la qual es entre dos incizios am le ciphac le qual es sobre le os , e aprop fay aquo de la inscizio migera entro a la segonda inscisio .
E aprop stratz ne aquest spatum e entromet en la primieyra inscizio autra vetz un autre instrument le qual es apelat cutellar , agut de una VERB e de lo autre no agut .
E pausa le latz de aquel agut deves la carn annexa deves la codena , e le latz de lu leon dintz le os , e empelley aquel entro que pervengua a la fissura migera , e abscindeys am aquel totz les vaysels que descendo de lo cap a los huels .
Mays que sia continuada la inscizio ad aquo appar de la codena , e aprop fay aquo en la fissura migana entro a lo autra fissura .
E pus que corr de lo sanc quantitat engual , exprem les locs de las pessas de lo sanc congilat .
E aprop pausa en quascuna fissura calgua de coto vielh , e pausa sobre aquels polvils enbegutz en vi e oli e vi agre , e vegas que no endevengua apostema caut .
E en le tertz dia deslia le liament e aministra gran enfusio de aygua cauda o tebeza , e aprop cura aquo am enguent bazilicon am oli rozat e autres entro que las plaguas sian sanadas .
Capitol .
v .
De la cura de lagramas per catartz e a los huels descendentz de las VERBidas dedintz de lo cap .
Quan ad alcu veno catartz agutz e continuantz , e vezes les huels de lo malaute extenuatz petitz , e ja le reguardament de lor es debelitat , e las palpebras ulceradas e de lor cazo les pels , e en le preon de lo cap es dolor aguda ledent e extrenutacio consequent , lahoras sapias per aquestz accidentz que las materias e catartz no veno sino de motas venas de las VERBidas dedintz procedent .
E la milhor curacio en aquels es aquesta : que comandes a lo malaute que raza lo sieu front , e aprop inscideys en aquel una fissura a lo mieg loc de lo front , un petit per la latitut ( e comensa am la fissura de lo templar senestre entro a lo dextre templar ; e sia inscisio entro a lo os ; e eslongua la tua ma de los lacertz de lo templas lesquals son maugutz deves la mastigacio ) , entro que sia le os descubert .
Exsicca tot le sanc am espongua o am drap secc e aprop repleys entre las doas labias de la fissura am coto vielh o am draps de li .
E aprop estrenh desus am polvils enbegutz en vi e oli per so que no endevengua apostema caut .
E quan deslias aquo e veses que l ' apostema ja es diminuit , lahoras cove que fregua le os entro que comensa en lu nayser carn , e aprop cura aquel am regiment exsiccatiu le qual fassa neysser la carn , ayssi cum si tu prenes de farina de froment dos VERBidas e de colofania quatre VERBidas e mescla o , e de lor sia fayt emplastre e sia aministrat en aquestas plaguas a de la carn nativitat .
Capitol .
vi .
De la cura de aquo que catz en las aurelhas .
Tota causa que catz en las aurelhas es una de quatre specias , quar o es peyra mineral o causa semblant a peyra , ayssi cum ferr e veyre , o es de planta ayssi cum ceze o fava , o es causa fluxtibla ayssi cum aygua e vi agre e a lor semblantz , o alcuna bestia .
E donc quan peyra catz en l ' aurelha o autra causa semblant de aquelas causas que no ajustan ne creysso en l ' aurelha , e pausa la aurelha a lo solelh , e si vezes la peyra , lahoras distilla en aquela alcuna causa de oli violat o sizami , e aprop aministra la extraccio de lu , e fay le stornudar am condizi , e oppila las nars deve le aveniment de stornutacio .
E aprop pausa en le circuit de la aurelha alscunas pessas de drap o lana , e dextendas la aurelha a las VERBidas desus , quar motas veguadas es foro- getada am aquestas causas .
E si no n ' es getada , lahoras aministra extraccio de lu am le instrument apelat gesti epicicarios subtil de lo qual aquesta es la forma : E si es foro- getada am gesti , bo es ; e sino , lahoras aministra la extraccio de lu am onci subtil de pauca duplicacio .
E donc si no es foro- getada per aquo , lahoras fay una canula de aram e entromet la extremitat de la canula en le trauc de la aurelha e claus a l ' enviro de la canula am cera e am oli mollificada per so que no sia ubert sino la canula .
E aprop extratz am le tieu vent am fort atraccio , quar tropas veguadas .
.
.
.
cum aquo que havem recontat .
Mays si no es foro- getada en aquesta manieyra , lahoras pren de halka alumbat o de vecz aparelhat am le qual son preses les ausels una patita quantitat , e pausa aquel en la extremitat de ray , e aprop envolopa sobre aquel coto decentment pausat .
E aprop entromet aquel en le trauc de la aurelha am facilitat , e aprop excicca la aurelha de la humiditat .
E donc si no es foro- getada am totas las causas las quals havem recontadas , lahoras tu coyta a talhar aquela denant que endevengua apostema caut o espasme .
E la manieyra de talhar aquela es que tu a lo comensament sancnes le malaute de la vena sephasica e extratz de lo sanc segon la mannieyra de la vertut de lu , e aprop fay aquel cezer entre las tuas mas e converteys l ' aurelha a las VERBidas desus , e fen am petita fissura en la razit de la aurelha deves lo greys de lu en le loc be premegut de lu .
E sia la fissura de figura lunar entro que pervengua a la peyra , e , la peyra atrobada , osta aquela si podes am instrumentz apropriatz ; e aprop cos la fissura en aquela hora am velocitat , e cura aquela entro que sia sanat .
E si la causa cazent en la aurelha es un de los gras que creysso e so inflatz , lahoras aministra la curacio e la extraccio de lu ; mays si no obezeys a tu ad eyssiment , lahoras tu pren spatum teune subtil segon aquesta forma : e aministra am aquel la abscizio de aquel gra lo qual es cazut en l ' aurelha .
E no fassas aquo quan cogitas que aquel ja es humectat per la vapor de lo aurelha , e pausa aquel en motas pessas , e prop extratz ne aquelas am les oncis o am gesti subtil , o ab inscizio ayssi co dit havem , quar es alleujada la extraccio de lu .
Mays en l ' aygua la qual es intrada en l ' aurelha cove que l malaute use de sternutacio am condizi a lo comensament , e omple la sieua aurelha am alcu coto vielh , e jagua sobre aquela aurelha en la qual es l ' aygua , e si per aquo es foro- getada , bo es ; e sino , lahoras pren tropas peyras teunas e leons segon la longitut de lo dit , e calfa aquelas en le foc un pauc , e le pacient entrometa una de aquelas en le trauc de la sua aurelha e saute sobre la un pe sieu de aquela VERBida e percussia am una autra peyra sobre la peyra la qual es dintz la aurelha .
Donc no cesse aquo am peyra entro que tota l ' aygua sia foro- getada .
E ja l ' aygua sira foro- getada enayssi que tu prenguas de papier o de gonc .
i .
, e met la una extremetat de lu en l ' aurelha e estendas l ' autre extremitat am foc entro que sia comburit le may de lu .
E prop met .
i .
autre gonc e fay aquo tantas veguadas entro que tota l ' aygua sia foro- getada , e stratz aquel am canula ayssi co desus es dit de la peyra extrasadora .
Mays en la extraccio de bestia intrant en aquela aurelha , si es a petit cos , ayssi piussa e a lu semblant , cura aquel ayssi cum havem dit en la divisio ; mays si es de gran cos la qual causa apar a lo sen de lo vezement , lahoras aministra la extraccio de lu am gesti e oncis , e la causa de lu es pus leugiera de totas las autras causas que cazo en l ' aurelha .
Mays en la extraccio de verm engendrat en la aurelha , quan tu curas aquel am aquo que havem dit en la divisio e en le tractat de distillacios e no comfereys la tua curacio , lahoras cove que tu reguardes la aurelha a lo solelh .
E donc si apar aqui alcuna causa de los verms , lahoras extratz aquel am gesti o am onci subtils , mays si no apar deguna causa , lahoras pren una canula dejos streyta e desus ampla de la qual aquesta es la forma de lu : E entromet la extremitat subtil en la aurelha segon la quantitat la qual suffertar puesca le malaute ; e aprop sucgeys am aquela per succio fort , e fay aquo motas veguadas , entro que totz les verms sian foro- gitatz .
Mays si no obezeysso a tu a lo ayssiment , lahoras tu opila e claus en le circuit de la canula am cera ayssi cum havem dit ; lahoras aministre distillacios las quals han ja esproadas les Antics en la curacio de los verms , e atrobaras aquo en le tractat de distillacios .
E sia la tua efusio am la qual efundas les olis medicinas en la aurelha am aquest strument de lo qual aquesta es la forma de lu : E fay aquela de argent o de eram , dejos streyt , en le qual sia un petit trauc , e am pla desus .
E donc sia cum empellent a que es en la conquavitat de la canula de continent aqui on sira necessari .
E si vols , pren le ray e envolveys en la extremitat de lu decentment coto , e aprop gieta oli en la concavitat de lo auziment , o suc de alcuna herba , o aquo que vols de aquestas medicinas en la canula - e aquela es en la aurelha - , e aprop entromet le ray am coto desus e exprem am la tua ma aquel am compressio temprada de lu entro que l ' oli sia expellit en la concavitat de lo auziment e le malaute senta le oli dedintz .
E aquo que sia enfundut en la aurelha sia ja scalfat am foc un petit .
E guarda te que la causa la qual distillaras en l ' aurelha no sia trop frega , quar las medicinas de aurelha no suffertan aquo .
Capitol .
vii .
De curacio de opilacio de aurelhas .
Alcunas veguadas alcus enfantz yeysso de los ventres de lors mayres no- perforatz , e aquo ja accideys en alcus homes , opilacio en le meat de la aurelha per plagua o per carn nada en aquela ; e aquesta opilacio alcunas veguadas es fayta en le preon de lo trau de la aurelha la qual no consiec le vezement , e alcunas veguadas es en las VERBidas defora .
E aquela que accideys en le preon de lu , la qual no comprehen le vezement , es en las majors disposicios de dificil sanacio .
E en aquela en qual consegueys le vezement , cove que tu pauses la aurelha de lo malaute a lo solelh e reguarda en aquela .
E donc si vezes oppulacio apparent , obre aquela am espatum subtil de lo qual aquesta es la forma de lu : Si ' la extremitat de lu en la qual sia petita la latitut , de lo qual la una VERBida sia aguda e l ' autra no ; e le spatum sia de dos latz leon per so que no fassa lizio a lo aurelha .
E donc si la opilacio es per carn nascuda en la aurelha o en le meat de lu , lahoras te aquela am oncis subtils e incidiys aquela vehement facilitat entro que sia ostada tota la carn .
E si opilacio es en le preon de la aurelha , lahoras pren ray subtil leon e escalfa aquel am foc un pauc , e aprop met aquel en le meat de l ' aurelha .
E donc si as scentit oppulacio am aquo que le malaute atroba am facilitat , per gravetat de ausir , esforsa la oppressio de lu am facilitat ; e guarda te que no plagues les nervis de lo aurelha .
E aprop pausa en l ' aurelha drap de li segon la quantitat de lo ample de lo trauc lo qual tu as envolvutz en l ' enguent egipciac ; e fay aquo per alcus jorns entro que sias segur de la consolidacio de la plagua ; o que prenguas qualgua e enfon aquela en ayguaros e pulveriza sobre lu segi trissat e usa de lu ; e si vezes la aurelha ja esser apostemada , lahoras cove que tu estraguas la qualgua e permutes aquela am autra qualgua la qual tu envoloparas en cerot que sia fayt am oli rozat , entro que sia le apostema caut cedat ; e aprop cura aquel entro que sia sanat .
Mays si accideys flux de sanc , lahoras submergeys esponga o drap en aygua frega e pausa sobre la aurelha , e usa de lo autra curacio la qual restrengeys le flux de lo sanc , la qual es dita en le tractat de distillacio .
Capitol .
viii .
De cura de athezil le qual endeveno a las palpebras .
Athezil les quals endeveno a las paupebras de los huels alcuna veguada so humitz , alscunas veguadas son secs .
Donc cove que tu tenguas aquels am tenhalhas o am onci , e inscindas aquels am espatum de las suas razitz , e aprop pausa sobre les locs segi trissat .
Mays si dolor am flux de sanc veno , lahoras tu cauteriza aquels am cauteri lanticular subtil .
E la milhor cauterizacio es aprop las inscizios e tropas veguadas retornam quan reman alcuna causa de sas razitz ; e quan so cauterizadas am foc , aquelas razitz son comburidas e no retornan .
Capitol .
ix .
Cura de grandeyssa que veno a las palpebras de los huels .
Motas veguadas endeve en las palpebras de los huels alcuna causa la qual es asemblada a grandissa en sa fortalicia e duricia , e per so grandissia es apelada .
E es agreguacio de humiditat grossa en la palpebra dejos e desus .
Donc la opperacio en lor es que consideras lahoras si la grandissia es procedent en lu en aquo que apar de la palpebra e es mauguda a tota VERBida ; e la causa de lu es leugiera .
Donc fen sobre aquela am fissura per la latitut , e aprop escorga aquela de tota VERBida am facilitat entro que evasesca , e aprop suspen aquela am onci e abscindeys aquela .
Mays si a tu no es apparelhada la incizio de lu si no pus que penetras la palpebra am inscizio pauc a pauc , lahoras aquo no notz en deguna causa .
E si la figura es gran , lahoras tu l ' ajusta am sutura ; e cura aquela entro que sia sanada .
E si es pauca , a tu no sobrevindra mal per aquela quar l ' anguent de lu restaura aquela e encarna .
E si la grandissia es declinant a las VERBidas dedintz de la palpebra deves la superficia dedintz , lahoras evesa la palpebra e suspen la grandissia am onci , otra que tu indigescas de incizio , e prem aquela de tota VERB , e si la palpebra per inscizio es alonguada , aquo no notz en deguna causa .
E aprop la incizio , lava le huel am aygua salada ; e cura le loc am aquo que encarna entro que sia sanat .
Capitol .
x .
De la cura axcirnah en la palpebra desus de lo huel .
Axcirnath es grays le qual es engendrat en las tunicas de la palpebra desus , e majorment endeve a los enfantz , agrava les huels de aquels et accideyso a lor catartz le mayti ; e no podon reguardar la claror de lo solelh per aquo quar lagremas se coytan ad aquels .
E per so tu vezes aquels jaser sobre les lors caras tot temps , e sobre les lors caras dormen ; e so a las palpebras de lor dejos les sobrecils humidas , las quals ja ha cuberta imflacio , e iminencia de accernac apparent es en l ' uelh ; e que quant tu premes le loc am les tieus ditz , tu centes accernac entro aquels .
E alcuna manieyra de opperacio es en aquel que le malaute pausa le sieu cap en le tieu se , e aprop pausa drap de li e de lu fay calgua , e fay de lu cercle segon la quantitat la qual contena arthernach de tota VERBida , e aprop pausa aquel sobre aquela e prem am les tieus ditz de tota per que sia agreguat arcernac en le mieg de lo cercle , e aprop fen en le mieg de aquela humiditat am spatum inscident am fissura per la latitut , e la fissura no sia major que la fissura que es fayta en flaubotomia .
Mays en le preon cove que tu fendas la codena tota entro que pervenguas ad arcernach , quar en las mays desposicios proceseys arcernach per fissura segon la forma de grayseza blanca .
Donc extratz aquela am draps los quals tu as envolopatz entre les tieus ditz a las VERBidas deforo e revolv entre la ma dextra e sinistre entro que sia dispargut .
E guarda te que no ajustes en la fissura per so que am le spatum no pervenguas a lo huel e ladescas aquel .
Mays si no apar a tu arternach en le comensament de la fissura , mays que tu ajustes en la fissura un petit am fecilitat entro que procesisca arternach ; e aprop extratz aquela ayssi quo havem dit ; e aprop submargeys draps de li en aygua e vi agre e pausa les sobre le loc e estrenh aquels am polvils .
E so alcus que trissan sal e pausan aquel en la conquavitat de la fissura per so que aquo que es remas de aquela humiditat .
E aprop cura aquel entro que sia sanat .
Mays si accideys en le loc apostema caut , lahoras cura aquel am emplastres cedatils entro que sia sanat .
Capitol .
xi .
De manieyras de tactimi de lo huel .
Quan en las palpebras de los huels so natz per los ajustatz dejos les pels naturals e so antiquatz , lahoras aquels noso a lo huel e fan endevenir manieras de malautias ayssi cum lacrimas assiduas e mollificacio de palpebras e tela entro que aquo sia causa de destruccio de lo huel que s ' apela tactinir de lo huel , e cura se en quatre manieyras : o per cauteri am foc ; o am medicina acuta segon que denant es dit en le capitol de cauteri ; o es fayt atactini per inscizio e sutura ; o per cannas segon que yeu diyre .
E donc cove que tu pauses le cap de lo malaute en le tieu se ; aprop converteys la palpebra de lo uelh am la tua ma sinistra , e si es convertida , bo es ; e sino , entromet agulha en aquela en la qual sia fiel de la VERBida pus dejos de la palpebra , e fay penetrar la agulha am fiel desus , e aquo sia - prop de lo marge de la palpebra en le qual naysso les per los - prop de los per los , e tira le fiel a las VERBidas desus am la palpebra , e converteys aquela am le ray .
E aprop fen en la VERBida dedintz de la palpebra dejos les pels ajustatz am spatum inscidentz de lo lacrimal major entro a lo lacrimal mendre ; e aprop extratz le fiel e pausa dejos la palpebra polvilhs petitz de coto o de drap , e aprop senha sobre la palpebra am tenta , e sia ayssi cum figura de fuelha de mirt .
Mays empero cove que sia la figura segon la quantitat de helevacio de la palpebra , quar aquo ja es diversificat en les homes , quar de aquels es le quals indigeys que sia inscidit de la palpebra gran quantitat segon la quantitat per la qual la palpebra es mollificada .
E aprop fen am le spatum sobre las doas linhas las quals has senhadas , e comensa de lo lacrimal major entro a lo lacrimal menor .
E si ' la tua fissura prop de los pels naturals ayssi cum es la grossetut de lo rey .
E aprop met le onci en un de los dos angles de la codena , e aprop excoria aquela tota , e aprop ajusta am la scitura las doas labias am gula o fiel de lana subtil , e abstergeys le sanc , e fay adherir aquo que superflueys de los fiels sobre dos sobrecils am alcunas causas enviscans , si voles far aquo , e sino , non cures .
E aprop leyssa la sutura de los fiels entro a tres dias o quatre , e aprop cura aquo .
E si vols , layssa la plagua ses sutura , e cura aquela am aquo que exsicca e constrenh , quar la palpebra es alevada deves la sigillacio de la plagua e la agreguacio de lu ; mays sutura es milor E donc aysso diysso les Antics de taxanir .
Mays empero en lu sia sollicitut sobre le malaute , e es de bona operacio , e no es en lu temor .
E es autra manieyra en taxmir , e es que senhes sobre la palpebra figura ayssi cum fuelha de mirt , e aprop eleva la palpebra am tres uncis segreguatz e congreguatz segon aquesta forma : .
.
.
.
Mays si no es possible aquo , tener les uncis , e aquo no es engualhat , lahoras pren una agula en la qual haia fil e met aquela en le mieg de la figura , e entromet le autre fiel prop le lacrimal major , e l fiel segon prop le lacrimal mendre , e ajusta entre les tieus ditz les fiels am equalitat , e aprop am aquels eleva la tua ma am elevacio engual , eleva tota la codena sobre la qual es senhat ayssi cum havem recomtat .
E aprop ajusta las doas labias de la plagua am sutura , e cura aquel entro que sia sanat .
Mays si accideys apostema deves la tua inscizio o la tua fissura , seda aquel apostema am cerot e a lu semblantz , e am enguentz .
E alcunas veguadas endeve a la palpebra que ls sieus pels sian convertitz , adonc cove que tu uses en aquela de aquo que havem dit de inscizio ; mays sutura en quascus es mays artificial .
Ataxinir am cannas es segon aquesta forma : e es que tu convertas la palpebra e scindas la figura qu ' es dedintz segon que he recontat ; e aprop per art fay doas cannas o doas astelas subtils de las quals longitut sia segon la longitut de la palpebra e la latitut de lor sia mendra de la latitut de lo spatum .
E tu ja has inscidit en las extremitatz de quascunas VERBidas , la on tenes les fils .
Aprop agregua quascuna am subtilitat subre aquo que superflueys de la palpebra de lo huel , e constres las cannas de quascunas VERBidas am fort strictura , e layssa aquela per alcus jorns , quar la codena per la strictura morira e sira denegada e se poyrira entro que per si meteyssa cayra .
Mays si es tardat , lahoras trenca la am las toroyras , e aprop cura la plagua entro que sia sanat .
Donc cum es solidada , la palpebra es elevada e les pels no pungo .
E aquesta es la forma de doas cannas las quals faras segon aquesta forma : e haia la quantitat de la longitut e de la latitut ni mays ni mens .
Capitol .
xii .
De elevacio de pels pungentz en le huel am agula quan le pel per lo es dur .
Quan son pels no- naturals , durs e aspres e pungentz les huels , lahoras la operacio en lu es que tu prenguas agula subtil e pauses en aquela fiel de ceda subtil e leon , e aprop que tu ajustes las extremitatz de lu e nozes quascu en manieyra mot subtil .
E sia la longitut de los fiels de quantitat de una palma .
E aprop tu compon .
.
.
.
autre fiel subtil dejos lu en breu , e nuza las extremitatz de aquel si tu t vols .
E aprop pause le malaute le sieu cap en le tieu se , e sia prop de lo solelh per que la tua obra sia declarada , quar es operacio subtil e menuda .
E aprop intromet la agulha .
.
.
.
en la razit de lo pel ajustat la qual ha necessitat de engen , e fay aquela penetrar en la palpebra festinantment entro que extraguas aquela desus le pel natural .
E aprop tire le pel entro desus e intromet aquel en alixati , e sian les pels un o dos o tres e no mays .
E aprop tira la tua ma am aquel entro que l pel sia fora- gitat am alixolati en la palpebra am le pel natural .
Mays si es atirat alixalati e non es gitat le pel , atiraras alixati a las VERBidas dejos am le fiel le qual tu has compost am aquela , entro qu ' en sia gitat alixalati de lo trau sobira .
E vegas aquela am la visio de lo huel , quar lahoras tu gitaras alixati e lo fiel , e grotan quascu e clautz le huel , e laysse le claus per dos dias o tres , entro que l pel adheresca a lo sieu loc e nasque sobre aquel bona carn .
E si es mays breu le pel , lahoras tu ajusta un pel lonc de los pels naturals , e es elevat am aquel , o que l leysses entro que sia alonguat aprop alcu spazi , e lehoras tu eleva aquel .
Capitol .
xiii .
De la cura de ehacratir la qual ve en la palpebra desus .
Quan ve en le huel ehacratir , e es contraccio de la palpebra quan es contrayta en sus , o a dextra o a sinistra VERBida , per mala consolidacio de plagua o de seccio o de cauteri , e es apelada leporina , e aquesta ahercrati o es natural o accidental , e es fayta per consolidacio de plagua o de seccios o de cauteri , o per semblantz a lor malcuratz .
May la manieyra de la operacio en lu es que tu fendas aquela consolidacio e que separes las labias de lu , e pauses en lu en aquo que es entre aquelas una meca de drap de li , e ligues aquelas entro que sian sanadas .
E no cove que tu uses de curacio de lu de las causas las quals exsiccan , constrenho ; quar si tu fas aquo retorna alixacratir pus mal que nulh temps no foc habantz .
Usa en aquela de causas que mollifico ayssi cum es fenugrec , e embroca am la aygua en la qual son coytz altea e semensa de li , o enguent dyaquilon , le qual sia liquefayt am alcu de los olis , e submergeys en aquel la meca , e cura am aquel .
E lo tesaur de la tua curacio es que tu perforsses am tot engen que no sia consolidat segon la forma que foc a lo comensament .
E aquesta operacio la qual havem dita , no es sino alcuna rectificacio de ehalixacrati que no retorna la forma de lo loc segon que foc denant .
Capitol .
xiiii .
De la cura de ehacrati le qual es fayt en la palpebra dejos .
Aquesta alxacrati la qual es fayta en la palpebra dejos , la qual es nompnada vertadierament alxacrati ; e es de lu alcuna natural , autra accidental .
Mays accidental es fayta per plagua o per scissura o per cauteri o per autres semblantz .
E la via de la operacio de lu es que tu prenguas una agula en la qual haga fil doble , e fiques aquela en la carn , e que la fassas passar de lo lacrimal de senestre entro a lo lacrimal dextre , entro que l fil pervengua en las doas extremitatz de la carn .
E aprop exten la carn a las VERBidas desus am la agula e cus aquela am la agula , e inscideys am spatum ample .
E donc si retorne la figura de la palpebre segon que cove , bo es ; e sino , pren le ray e pausa aquel en la figura fenduda , e am aquel converteys la palpebra , e fen las doas fissuras en le latz de la palpebra dejos .
E sian las extremitatz de las doas fissuras de dos angles de la inscizio , la qual has fayta entro que concurren , e sia de lor fayt angle entro que quan se congreguan sia fayta figura de lor .
E aquesta figura es letra greca : la landa .
E aprop osta la carn aquela per la quantitat que es le latz de lu agut dejos de lu , aquo que siec la palpebra .
E aprop ajusta las VERBz seperadas e cos aquelas am le fil de lana ; e aprop cura aquelas am aquo que havem dit de las medicinas mollificativas e de las calguas entro que sia sanat .
E si alxacrati endeve per fissura o sutura o cauteri , lahoras cove que tu fendas am fissura plana sobre les pels de la palpebra segon que es precedit .
E aprop separa am la calgua entre doas labias segon que havem dit .
En la suma de lo sermo de la cura de alxacrati quan es desus o dejos , que corra en lu operacio , segon que es preparat de la forma de alxacrati , e aquela es en forma de motas diversitatz .
E le artifexs savi totz temps prepara engen en quascuna manieyra la qual es possibla a lu entro que fassa retornar la figura a la forma natural , o prop de aquela , e aquel malaute segon que a lu conveneys de la operacio e de los strumentz en las majors disposicios .
Capitol .
xv .
De la adherencia de la palpebra am la conjunctiva o am la cornea .
Quan accideys aquesta consolidacio a motz homes enayssi que sia solidada la palpebra pus desus am le album de lo huel , e sia prohibida de la facilitat de lo movement e de las suas obras naturals , donc cove que tu entrometas la extramitat de lo ray dejos la palpebra , e eleva en sus aquela , o exten aquela am le unci .
E aprop tu inscideys la adherencia am spatum subtil , le qual no sia am acuitat de las inscisios , habantz obtus un petit per so que l malaute no sia inquietat deves la operacio , e remau le spatum que no ledesca le huel am la sua acuitat .
E sia la tua inscizio quays excorjan aquela adherencia am facilitat entro que sia retornada la palpebra segon la sua forma natural e que sia sanada tota la adherencia .
E aprop tu met en le huel aygua salada am la qual tu laves ; o distilla en lu .
.
.
.
de zunia dissolvut en l ' aygua .
E aprop separa entre la palpebra e l ' huel am calgua de li , e pausa sobre le huel lana infuza en album de huou , e aprop le tertz jorn usa de causas consolidativas entro que sia sanat .
Capitol .
xvi .
De inscizio de ungla e de eminencia de carn de los lacrimals .
Sapias que ungla es segon dos manieyras , quar o es nervosa , e es semblant a ciphac dur subtil ; o es no- nervosa , semblant a humiditat blanca congilada , la qual quan ferr la toca , o es forsat aquela prendre am onci , es abscindida e le onci no es ficat en lu .
E amdos las specias no comensan sino de lo lacrimal major entro que va petit a petit que cobre la vista e prohibeys le lum el movement de huel .
Mays la manieyra de lo obrar en la inscizio de lu es que l malaute pause le sieu cap en le tieu se , e aprop obre les huels de lu , e eleva la palpebra am la tua ma , e aprop colligeys la ungla am onci de pauca duplicacio e exten aquela a las VERBidas desus .
E aprop pren una agula e entromet en aquela un pel de cavalh o de buou o de vaqua , o de semblantz , o de fiel fort , o duplica la extremitat de la agulha petit a petit e fica aquela en le mieg de la ungla , e penetra aquela am la agulha , e lia am fiel la ungla ; e exten aquela a las VERBidas desus , e excorja am le pel le latz de la ungla lo qual siec la pupilla .
E ayssi tu sieguas aquela am le pel entro a lo derier de lu .
E aprop tu inscideys le romanent en la razitz de lo lacrimal am spatum subtil o am petitas forfexs , e leysa la carn de lo lacrimal natural per so que per inscizio de aquela no endevengua fluxs de lagremas continuabla .
E alscunas vetz la ungla am le sol onci estenduda o am fiel , ayssi co havem dit , e aprop sia excurjat am spatum leon de lo qual aquesta es la forma de lu : E guarda te que am le spatum no toques la tunica cornea e que avengua en lu ruptura , e que la pupilla sia perforada .
Aprop la inscizio geta en le huel un pauc de sal trissa o di cief fayt de siniar , e leyssa aquel entro a lo autre dia ; e aprop cura aquel am aquo que cove entro que sia sanat .
E si la ungla no es nervoza e no podes metre la agulha , ni es ficada en aquela le onci , lahoras motas veguadas aquesta specia de ungla es curada am medicinas , e es sanada ayssi cum yeu e recomtat en la divisio .
E si tu vols inscindir aquela , lahoras tu obre le huel de lo malaute e pren spatum subtil leon de freul acuitat segon aquesta forma : .
.
.
.
am subtilitat .
E si vezes que aquela es rarificada e es confugida e empren en aquela razit , lahoras distilla de la tua ora en le huel de cief fayt de siniar o am cief rog o am sal trissat , e opila le huel entro a l ' autre dia .
E aprop itera sobre aquela la operacio entro que sia remaugut tot aquo que es de lu , sino que l contrari apostema caut sia en le huel , quar lahoras tu leyssa aquela , e cura a lo comensament la apostema entro que sia sanat .
E aprop itera la tua operacio sobre aquela am razo entro que sia sanat .
La emenencia de la carn lacrimal , si notz en le huel per gran nocument , sia suspendut am onci ; e inscideys aquela de aquela una VERBida , e no ultimes la inscizio per so que no inscidesqua fluxs de lagremas .
E aprop distilla en le lacrimal cief rog e fayt de siniar entro que sia sanat .
Capitol .
xvii .
De inscizio de alguazardenic e de aquo que es nascut de carn ajustada en le huel .
Alcunas veguadas en les huels de alcus es nascuda carn roga , e es sobre- pausada entro que cobre la pupilla , o apropinqua o estrenh sobre las palpebras e fort leu comprem las palpebras a las VERBidas deforo e es assemblada a roza de balaustra .
Mays la operacio en lu es que l malaute pausa le sieu cap en le tieu se ; e aprop obre les huels de aquel e colligeys tota aquela carn am oncis convenientz ad aquo , e te aquo am una forcep o am cesti ; e aprop inscindiys la carn el comensament entro que tot sia finit am le encisori , e guarda te de lo huel que no ledescas aquel deves la tua operacio .
E sia la tua inscizio am la qual inscides aquelas o am espatum le qual nos havem recomtat en la inscizio de la ungla , o am petitas forfexs am las quals es colligit ascebel segon que vindra la forma de lu aprop aquest capitol .
Donc cum es complida la tua inscizio e es remauguda tota aquela carn , lahoras omple le huel de sal trissa , o destilla en lu polvera roga e semblantz a lu de las medicinas corrossivas , e pausa sobre le huel deforo coto am album de huou entro que sia asegurat de apostema caut .
E si roman alcuna causa de alguardenici e es senhoragat sanc caut , e temes apostema caut , lahoras leyssa le huel e cura aquela apostema am aquo que ceda aquela apostema , e aprop itera sobre aquel am operacio entro que sia sanat , e semblantment fay en la carn ajustada la qual accideys en le huel de aquesta especia .
Mays empero tu cove que alienes tota curacio de lo huel freul per via natural o per via accidental , obran am ferr , e no metas la tua ma en alcuna de aquestas operacios entro que veges que aquel membre sia suffertant aquela operacio .
Capitol .
xviii .
De colleccio de sabel en le huel .
Sabel so venas rogas las quals son testudas sobre le huel e prohibeysso a lo vesement la sua operacio , e develican le huel am longitut de dias .
Donc necessari es a lo comensament que tu consideres si le huel en le qual es sabel es fort e en lu no es autra malautia que sabel , lahoras tu colligeys aquel sabel .
E es que tu comandes a lo malaute que pause le sieu cap en le tieu se , e aprop suspen aquelas venas am un onci o am dos segon la tua prudencia ; e sia aquel onci de subtil duplicacio segon aquesta forma : o so dos oncis gradantment en un cos segon aquesta forma : E aprop sian colligidas aquelas venas am forses subtils , am subtilitat , e abstergeys le sanc hora aprop hora , entro que vegas aquelas venas esser remaugudas de lo huel e sian revolgudas .
E guarda te que tu no ledes le huel am las extremitatz de lo spatum ; e si ' la tua operacio en le miegjorn denant le solelh , e sias mot ferm en la tua operacio que no inscidas sino aquelas venas .
E quan tu auras complitz , lahoras tu distilla en le huel cief vert o rog per que am sa acuitat corrodesca aquo que es remaugut de lo sabel .
Mays si aquo no es a tu possible colligeys tot en aquela hora , e lahoras tu emplastra tot am aquo que cede la dolor de lu , e leyssa lu per alcus dias entro que sia sedada la dolor de lu e que sia asegurat de apostema caut .
E aprop itera sobre lu segon que la mateyssa manieyra entro que sia sanat .
E aquesta es la forma de las forfexs : Capitol .
xix .
De reduccio de arizati a lo nas .
.
.
.
.
Quan tu curas arisati am cauteri o am medicina aguda comburent segon que es precedida la narracio de lu e no es sanat , lahoras no es engen en lu sino que fendas sobre le apostema deves la maturitat de lu , e que extraguas tota la humiditat la qual es en lu el poyre entro que sia descubert le os .
E donc cum es descubert le os e vezes en lu corrupcio o negror , lahoras tu ratz lu am un sturment de lo qual aquesta es la forma : E es nompnat de aspre cap , e sia feyt de fer indi , e sia le cap redon ayssi cum asir le qual sia fayt punctat per punctacio de lima o aliskalfati per punctacio subtil ( ayssi cum es en la forma seguent ) .
E pausa aquel sobre le loc corrumput de lo os , e aprop revolveys aquel entre les tieus ditz , e prem la tua ma petit a petit entro que sapias que aquela corropcio es rasa .
E aquo sia fayt alcunas veguadas , e aprop restaura le loc am causas exsiccativas e stipticas .
Donc si l loc es consolidat e es en lu nascuda bona carn e es abscindit le cors de la sania e roman per .
xl .
dias , e no es renovat e no es apostemat e no accideys en lu accident , lahoras tu sapias que es sanat .
E sino , lahoras no es en lu engen sino reduzir la fissura a la forma de lo nas , e segon aquesta manieyra : e es que tu descuebras de segon os am ferr o am medicina acuta , e cum sira descubert le os , lahoras tu pren tribo segon aquesta forma : Sia la extramitat de lu ferr triangulada , e l fust de lu sia prim extenuat entro a la extremitat ayssi cum vezes assi .
E aprop pausa aquel sobre le os , e sia aquel prop de lo lacrimal ; e alongua la tua ma un pauc de lo huel , e aprop revol la tua ma am le tribo entro que penetre tot le os , e aquel sente le malaute per asso que atroba vent yssir per so quan te la sua ma .
Donc lahoras restaura le loc am medicinas stipticas exsiccantz ayssi cum t ' e eyssenhat .
Donc cum nays la carn el loc es endurazit , lahoras la materia la qual effundia a las VERBidas deforo retorna a lo nas , donc aquo es pus leugier sobre le malaute .
Capitol .
xx .
De reduccio de la eminencia de lo huel .
Quan le huel emineys am la sua totalitat e no accideys en le vezement nocument ni diminuacio , lahoras cove que laxas le malaute , e aprop que l segues , e aprop que pausas ventozas en le cervitz ses scarificacio e succa per bona succaccio ; e aprop pausa sobre le huel liniment le qual sia fayt de acatra e aloe e enses e sarcocolla , e aprop strenh le emplaustre sobre le huel am motz polvils .
E la manieyra de los polvils es que prenguas draps de li leons motz , e quascun drap sia duplicat en quatre plecs ; e fay de aquels motz .
E aprop pausa aquels la un sobre le autre segon la quantitat de la qual ha le huel necessitat .
E aprop strenh sobre aquels am drap dur am fort strictura ; e itera las ventosas am succio ses scarificacio ; e aprop osta las ventosas e leyssa le huel streyt le dia e la nueyt .
Mays si entretant le liguament es mollificat , lahoras cove que sia mot streyt .
E aprop osta le liament aprop le dia e la nueyt ayssi cum havem dit .
E si vezes le huel ja esser redusit , bo es , e sino , lahoras itera le emplastre am les polvils e la strictura e las ventosas entro que sia sanat .
Capitol .
xxi .
De la inscizio de la eminencia de la tunica uvea .
Quan endeve disrupcio en la tunica uvea , e aprop es eminent e procezeys fora las palpebras ayssi cum un gra de rasim , e es orrazada la forma de home per aquo , e vols aquo inscidir , lahoras la operacio en lu es ayssi cum havem recomtat , que tu entrometas la agula en la razitz de la uvea de la VERBida dejos en la VERBida desus , e aprop met la agula autra en la qual sia fil doble de la VERB de lo lacrimal , e fay aquela penetrar e leyssa la primieyra agula segon la sua disposicio ; e aprop inscideys le loc de lo fiel doble e leva am aquel la VERBida de la uvea en le circuit de la agula , e strenh aquela mot .
E aprop extratz la agula e pausa sobre le huel lana infusa en album de huou e leyssa entro que cayha le fil am la uva .
E aprop cura le huel am aquo que conforte aquel entro que la plagua sia sanada .
E alcunas veguadas aduna de tota VERBida am cercle de drap entro le huel ajuste eminencia gran , e aprop sia perforat am le spatum subtil que vengua a lo preon de lo huel , e corra la humiditat albuginea , e descen le huel e intra tantost .
E aprop strenh entro que sia sanat .
Capitol .
xxii .
De curacio de alconati .
Aquesta malautia que es apelada alconati no es sino sania la qual es ajustada en le huel semblant a aygua dessendent e no es aquela .
Mays la manieyra de lo obrar en ela es que fasses le malaute sezer sobre la sela aparelada e dreyta , e aprop pren le cap sieu en las tuas mas de doas VERBz e mau aquel entro que veias la sania pervenir a las VERBidas dejos , e aprop sia siccada e no descenda , e sia ostat le lum , e l malaute veia las causas ayssi cum vezia .
E si no descendra en jos , sapias que es aygua .
Mays si no es preparat le descendement a la sania am aquo que havem dit , lahoras fay le malaute sezer entre las tuas mas e aprop pren spatum subtil e fen am aquel sobre le pannicol cernent un petit deves la continuacio de la conjunctiva am la tunica cornea en la corona ( entro a lo loc vuet ) , entro que sia fora- getada la sania .
Donc cum es fora- getada , lahoras tu distilla en le huel aygua cauda en la qual has mesclat mel o aygua en la qual ja has bulit fenugrec e mel .
E aprop sia curat am las autras causas entro que sia sanat .
Capitol .
xxii .
De la curacio de la aygua descendent de lo huel .
Ja havem dit las specias de la aygua en la divisio e qual conveneys a perforar am sermo declarant , lahoras .
.
.
.
aquel segon la sanetat .
Lahoras cove que tu fassas sezer le malaute entre las tuas mas sobre un cayrat e lia le sieu huel sa , lu mot stringent .
E aprop pausa prop de la palpebra de lo sieu huel la tua ma senestra , si le huel en le qual es l ' aygua es le huel senestra ; o am la tua ma dreyta , si le huel es le dextre .
E aprop am la tua ma dextra pren almagda , si le huel es senestre ; o am la tua ma senestra , si le huel es de dreyt .
E aprop pausa la extremitat de almagda prop de la corona per la grossesa de lo ray en le album de lo huel de VERB de lo mendre lacrimal , e aprop enpelleys almagda am vertut e revol la tua ma am aquel .
E aprop penetre en le album de lo huel e sentas que almagda ja es pervenguda a causa vueda .
E cove que sia la masura de lo cami de almagda a lo preon la mesura de lo spazi le qual es de la pupilla entro a la fi de la negror , e es la corona de lo huel ; quar tu veyras am aquel pupilla am la visio de l ' huel per la clartat de la tunica cornea .
E aprop pausa almagda entro a lo loc en le qual es l ' aygua , e aprop tu la atira en jos una veguada aprop autra , e donc si la aygua descen tantost , lahoras vetz le malaute aquo sobre le qual huebre la sua vista tantost , e almagda en le sieu huel .
E aprop repausa se un pauc ; donc si la aygua es descenduda , lahoras tu depausa aquela autre veguada abantz que almagda ne sia getada .
E donc quan es sicada e no descen , lahoras tu extrat almagda am facilitat , e revol am aquel la tua ma pauc a pauc , e aprop dissolveys en l ' aygua un petit de sal clara de gemma e am aquela lava le huel dedintz ; e aprop pausa fora le huel coto o stopa o lana infusa en oli rozat e album de huou e ligua am aquo le huel sa .
Mays nos e aquels que so de nostre temps pause sobre aquel comi trissat am album de huou .
E si no obezeys a tu almagda a lo intrament de l ' huel per la sua duricia - quar es alcu de los homes de lo qual le huel es dur mot - , lahoras cove que prenguas le spatum le qual es nompnat alberid de lo qual aquesta es la forma : E donc perfora am aquel aquela conjunctura , e no ultimes la tua ma en le trauc , e no es si no que fassas via ad almagda loc subtil .
E aprop entromet almagda segon que havem dit .
E deves le compliment de la tua obra , sia preparat a lo malaute dormitori descentment fayt en le qual dorma sobre le sieu dos en mayson tenebrosa , e sia prohibit de totz movementz .
.
.
.
.
E pausa en la natura de lu aquo per que sia linida la sua natura , e no maugua le sieu cap a la VERBida dreyta ni senestra de tot .
E sia le liament segon la sua disposicio entro a lo tertz dia .
E aprop deslia aquel en aquela maysso tenebrosa e exproha la freol vista , e fay li vezer alcunas causas , e aprop retorna le liament entro a lo dia .
vii .
E no cove que fassas aquo en la hora de las curacios o tantost aprop la infusio .
Habantz cove que tu alienes aquo per so quar la aygua puega leugierament per gran e vehement de reguardament .
Mays si accideys apostema caut , lahoras cove que deslias le huel denant le .
vii .
dia , e rectifica aquel am aquo que ceda apostema .
Lahoras tu absol la vista de lu e pausa sobre la cara de lu oral per le qual sia regit le vezement de lu dejos lu per alcus dias , lu existent en la mayszo tenebrosa .
E aprop sia gitat de aquela mayzo gradantment e conversa en las suas causas .
E sapias que in alchatea no es excusat le discipol de visio alcunas veguadas , e lahoras tu sias ardit sobre la operacio .
E ja es pervengut a nos de alcu de aquels les quals so a lo Artach , e alcu disse que fayt foc en a lo Ayrac magdaam perforat am le qual es succada la aygua .
Mays empero yeu non e vist degu en la nostra terra le qual haia perfeyt aquo , ni e aquo legit en alcu de los libres de los Antics ; e es possible que aquo sia novel .
E aquestas so las formas de las specias de magdaan per que sia sobre aquelas aquel le qual ignora aquelas : E sian faytas de eram o de ferr propriament , e sian las extramitatz de lor am aquesta subtilitat triangulada , la extremitat aguda ayssi cum aquela es la forma .
Capitol .
xxiv .
De la curacio de carn nada en le nas .
Quan en le nas so nascudas carns diversas ajustadas de las quals es alcuna causa la qual es assemblada a scorpio de motz pes , o a polip peys ; e aquesta malautia es apelada polipus quar es a semblansa de aquel peys representat .
E de lu es carn cancrosa , lapadea , de fusca color ; e de lu es que es carn leon no de color fusca .
Donc en aquela que es en aquestas carns leon no fraudulenta ni cancroza , cove que fassas le malaute sezer entre las tuas mas e posat a lo solelh , e huebre las nars de lu , e picoys le tieu onci en aquelas carns .
E aprop extrat aquela a las VERBidas deforo , e aprop inscindeys aquo que has comprehendut de aquelas am spatum agut subtil de la una VERBida entro que sapias que tota la carn ja es ostada ; que si roman de lu deguna causa de la qual la abscisio es possibla , lahoras tu ratz aquo am la un de los estrumentz subtils am facilitat entro que de lu romangua denguna causa .
Mays si senhoreja am sanc o accida apostema caut , lahoras tu pausa a lu aquo que cove ; o es de los apostemas malignes , lahoras tu coyta e cauteriza aquel entro que sia abscindit sanc e sian ostadas las cavas totas .
E aprop sia getatz en le nas aprop la inscizio vi agre e aygua o vi .
Mays si le nas es ubert e de lu procezeys humiditat entro a lo palat , lahoras sapias que ja es sanat .
Mays si la humiditat no penetra segon que cove , lahoras tu sapias que dedintz lu es carn nada en los pus sobiras osses de las nars a los quals non es pervengut abscizio .
Donc lahoras cove que entromitas fiel de li a lo qual sia alcuna grosseza , e nuza en lu motz nuzes , e pausa entre quascun nutz la quantitat de lo dit o mens , e engene le malaute e entromet una extremitat de lo fiel en le nars am lo ray o am autra causa la qual es a lu possibla .
E pus que aquo aura fayt , .
.
.
.
que atire le sieu odorament entro que pervengua a las canals de las nars , e sia eyssit sobre le sieu golayro , quar tropas veguadas le semblant ad aquesta accio fan les enfantz a las scolas , e es leugiera causa ad aquel que ho vol far .
E aprop pausa las dos extramitatz de lo fiel , una extremitat que iesca sobre le nas et l ' autra que romangua en le nas , e aprop aministra serratura de carn am les nuzes que so en le fiel , e fay aquo entro que sapias que las carn ja so am les nuzes de lo fiel .
E aprop extratz le fiel , e pausa en le nas aprop la abstraccio de lo sanc una calgua .
.
.
.
, e fay aquo per tres dias o mays entro que l ' enguent corrodo tot aquo que es romas de las carns .
E aprop en la fi de la causa , pausa en le nas una canula de plom per alscus jorns entro que sia sanat .
Mays si endigeys de curacio que exsique , usa de aquela .
E aquesta es la forma de lo instrument a capipurge fazedor am le qual son distillatz olis e medicinas en le nars : E fay aquo de argent o de eram , la qual sia semblant a una petita lampesa uberta , ayssi cum petita conqua , e le meat semblantment .
E si vols , fay una canula clausa ayssi cum cana , e la cancula de lo estrument a capipurge fazedor e sia plana , descuberta ; a la qual sia manubre en lo derier de lu , am le qual tenguas aquela quan escaufas en lu oli o aquo que tu vols de los sucs e de las causas suctiblas .
E aquestz capipurgi es precios : recipe de enforbi de castor , de balayra blanc , de giengiebre , e piletre de safra , de pebre lonc , de escafragia , de epetum de spic ana unc .
.
vi .
cumfizeys am suc de bleda e de caul , e sian faytas pillulas , e sia destemprada una pillula am aygua tebeza , e sia gitat en las nars de lo malaute jasent envers .
Capitol .
xxv .
De theyls natz en las extramitatz de lo nas .
Motas veguadas es nat theyl en las extramitatz de lo nas , e es magnificat e omentat en alscus dias entro en que mot es leg le reguardament de lu .
E per aquo cove que tu inscidas aquel en le comensament de la apparissio de lu , e erediques tot aquel .
E aprop pausa sobre le loc o cauteri o medicina comburent la qual estia en loc de lu .
Mays si es tardada la sua inscizio entro que sia magnificat , lahoras considera si es lapificat , dur , de fusca color e de pauc sentiment , lahoras no toques aquel am ferr quar es apostema crancos ; quar motas veguadas ad aquel que inscideys aquesta apostema endeve per lu granda malicia sobre aquel le qual aquel havia .
E si le apostema es de leon tocament e no es de fosca color , e vezes que inscizio es possibla en tot aquel , lahoras evacua le malaute e inscideys aquel senes temor , e cura le loc am aquo que exsique e costrenh entro que sia sanat .
Capitol .
xxvi .
De sutura de lo nas e de las labias e de la aurelha quan la continuitat es dissolvuda per plagua o per semblantz .
Sapias que quan accideys solucio de continuitat en una de aquestas cartillages , pauc confereys en aquela operacio sino en alcus homes .
Donc cove , quan endeve ad alcu alcuna causa de aquelas , que consideres si es plagua fresca am le sieu sanc , e lahoras tu ajusta las doas labias de la plagua am sutura , e aprop cura aquel entro que sia sanat .
E si las labias de solucio de continuitat so ja separadas , e quascuna es fayta sana , lahoras cove que tu excorjes quascuna VERBida de la sua codena apparent entro que n ' iesca sanc .
E aprop ajusta las doas labias am sutura e strenh aquelas , e sobre aquelas pulveriza sanc de drago e enses trissat , e pausa sobre la polvera una pessa de emplaustra diafinicon , o de alcu autre de los emplastres consolidatius , e leyssa aquel liat per dos jorns o per tres , e aprop deslia aquel e permuta aquel emplaustre e leyssa aquel entro que ls fiels per si sian abscinditz , e aprop cura am enguent entro que sia sanat .
Mays la manieyra de la sutura es que tu agregues la solucio de continuitat o am agulhas ayssi cum havem recomtat en la sutura de lo ventre , o agregua la solucio de continuitat am fiel ayssi cum a tu e fayt saber .
Capitol .
xxvii .
De extraccio de aquela causas que veno en las doas labias en las VERBidas dedintz .
Motas veguadas endeve a motz homes en las VERBidas dedintz de las suas labias alcus apostemas durs semblantz a gras de errs , e alscunas de lors son mendres e alcunas son majors .
Donc cove que tu convertas las labias e fendas quascuna de aquelas duricias de tota VERB , e aprop la abscizio umpliscas le loc de sagi trissat entro que l sanc sia restrengut , e aprop sia lavat am vi agre e sia curat le loc am aquo que es stipticitat , entro que sia sanat .
Capitol .
xxviii .
De inscizio de la carn ajustada en las gengivas .
Granre de veguadas nays sobre la gengiva carn ajustada la qual les Antics apelero albulus , adonc cove que tu suspendas aquela am onci o que tenguas aquela am las forfecs e inscidas aquela deves la sua razit , e leyssas la sania correr o le sanc .
E aprop pausa sobre le loc sagi trissat o autra polveras stipticas o excicativas .
E si aquela carn retorna , lahoras inscideys aquela segundariament , e cauterisa aquela , quar aprop le cauteri no retornara .
Capitol .
xxix .
De razo de dentz am ferr .
Quan en la superficia de las dentz de las VERBidas dedintz e de las de foro e entre las gingivas so ajustadas escorsas aspras , legas , e alcunas veguadas son de nigradas e son faytas citrinas o vertz entro que a la gingiva ve per aquo corrupcio e son faytas las dentz legas .
E donc cove que tu fassas sezer le malaute entre las tuas mas e pausar le cap de lu en le tieu se , e ratz las dents en las quals apareysso aquelas escorsas e causas semblantz arena entro que de lor no romangua deguna causa , e aquo fay de la negror e de la citrinitat e de las autras entro que sian mondificadas .
Donc si es ostat aquo que es en aquelas de lo comensament de la razio , bo es ; e sino , lahoras tu itera la razio sobre aquelas a lo autra dia e a lo segon e a lo tertz entro que vengua a lo derier stament en aquo que tu vols .
E sapias que las dentz han necessitat de motz rezoris de diversas formas e de motas figuras segon que es preparat a la tua operacio .
E per so quar le razori am le qual la dent es raza de la VERBida dedintz es autre de lo razori am le qual es ras entre las dentz segon autras formas , e aquestas formas de razoris sian deves tu preparadas las quals veyras tantost : Capitol .
xxx .
D ' eradicacio de dentz .
Cove que tu cures la dent de la sua dolor am tot engen e tardes en tota eradicacio de lu , quar no es denguna causa que suplisqua la veguada de lu quan es eradicada , quar es sustancia sublima entro que es excusacio en la eradicacio de lu .
Mays cove quan le malaute es forsat aquela dent eradicar , que fermament deves tu sia certificat quala es la dent dolent , quar motas veguadas la dolor descep le malaute e cuga que sia en dent sana , e tu eradicas aquela e aprop la dolor no cessa entro que la dent malauta e dolent sia eradicada , quar nos ja havem vist aquo per operacio de los barbies .
Donc cum deves tu es sertificat qual es la dent dolent , e que o sabes be , lahoras cove que tu scarifiques en le circuit de la dent am spatum en le qual sia alcuna vertut , entro que sia dissolvut de la dent de la gingiva de tota VERBida , e aprop mau aquel am les tieus ditz , o am forfexs subtils a lo comensament petit a petit entro que aquela concucesquas .
E aprop alogua en lu fortz tenalhas grans per bona loquacio o estuptura fort , e pausa le cap de lo malaute entre les tieus denolhs que be le tengues que no s maugua , e aprop tratz la dent segon rectitut en manieyra que no trenques aquela , ni a lo malaute major dolor no dones .
E donc si no es foro- getat , lahoras pren un de aquels instrumentz , e met aquel dejos lu de tota VERB am facilitat e esforsa la remocio de lu ayssi que es feyt a lo comensament .
Mays si la dent es trauquada o corrosa , lahoras cove que tu comples de drap aquel trauc e estrenguas aquel am la extremitat de ray subtil per so que no sia trinquada en la hora de la tua constriccio sobre aquela am tenalas .
E cove que tu obres exquesitament am scarificacio en le circuit de tota VERB de la gingiva e guarda mot la tua fortaleza que no trenques aquela e romangua VERBida de lu , e retorne sobre le malaute per la malicia que sia majo que la primieyra dolor de lu .
E guarda te que no fassas aquo que fan alscus ignorantz barbiers en lor fistinacio e audacia sobre la eradicacio de lor , ses que no aministran aquo que nos havem recomtat ; quar motas veguadas fan venir sobre les homes malautias grans las quals son pus dificils que sian trinquadas , e las razitz de lor remaugudas totas , o alcunas de aquelas , o que extrayguas aquela am alcus osses de la mandigula ayssi cum motas veguadas havem testificat .
E aprop la eradicacio de lu sia lavada la boca am vi caut o vi agre am sal .
E si endeve fluxs de sanc per aysso , ayssi cum motas veguadas endeve , lahoras trissa alcuna quantitat de zegi e aspergeys sobre la plagua , e si no confereys aquel zegi , cauteriza .
La forma de las forceps e tenalas subtils am las quals es mauguda la dent a lo comensament sia de longua extramitat , de breu manubre e gros , per so que no sian doblatz quan am aquels deves obrar .
E sian ayssi cum vezes de gros manubre entro que quan estrenhas am aquelas no sian dobladas , sian breus extramitatz .
E sian faytas de ferr de India .
.
.
.
descentment faytas de dreytas extramitatz , e en las extramitatz de aquelas sian dentz de las quals las unas intron en las autras e estrenhan per constriccio descent fort , e alscunas veguadas las extramitatz de aquelas sian la forma de lo bec d ' un auzel le qual ha nom ciconia , so es guanta , e son de fort constriccio .
Capitol .
xxxi .
De erradicacio de dentz e d estraccio de los osses de las mandibulas trincadas .
Quan deves la eradicacio de dent le qual es trinquat roman alcuna causa , lahoras cove que tu pauses sobre le loc coto am boder per un jorn o per dos entro que l loc sia mollificat ; e aprop entromet algesti o tenalhas las extramitatz de las quals so asembladas a lo bec de un auzel apelat ciconia o guanta , la forma de las forceps : Las extramitatz de lor sian faytas dedintz ayssi cum lima o alfagi .
E si no obediys a tu a eyssiment am aquestas forceps o tenalas , lahoras cove que tu caves sobre la razit e descrobas tota la carn e entrometas le instrument le qual ha nom atali , so es palanca petita de lo qual la forma es aquesta : E sia de breu extremitat grossa un petit , e no sia enbegut per so que no sia trinquat .
Donc si per aquo la razit es foro- getada , bo es ; e sino , ajuda te am aquestz autres instrument de los quals aquestas son las formas : la forma de lo primier instrument es de triangulada extramitat en la qual sia alcuna grossesa : La forma de lo segon instrument es que sia de triangulada e de pus subtil extremitat .
E ja so ajudatz am aquest instrument havent dos ramps de lo qual aquesta es la forma aprop la seguent : e am autres instrumentz .
.
.
.
les quals precidero en rasura de dentz ; quar juvament es fayt am aquest instrument le qual es asemblat a onci gran , e aquesta es la forma : de la triangulada extremitat torta o curta , la qual sia alcuna grossesa , e no sia enbegut per so que no sia trinquat .
E otra sapias que ls instrumentz de las dentz motz so e semblantment les autres instruments .
Mays le artifexs savi e subtil en l ' art , atroba per si mateys segon aquo que a lu significa la operacio e las malautias diversas ; quar son de las malautias a las quals les Antics no diysero ni pausero propri instrument , per las formas de diversas specias .
Mays si es trinquat l ' os de la mandibula o de los autres osses de la boca , o si poyreys , lahoras sia pes curat sobre aquel en son loc am aquo que es a lu convenient de los instrumentz e de las forceps las quals havem dit en la extraccio de las razitz de las dentz , e ajuda te am gesti de lo qual aquesta es la forma : E sia en lu alcuna grosseza petit a petit , e sia instringida o tenguda am la boca per que no evasesca o fuga entro que l ' os de tot sia foro- getat ; e aprop restaura le loc am medicinas convenientz ad aquo .
Mays si en l ' os es petita poyredura , lahoras ratz aquel de aquela poyredura e de la sua negror , e cura aquel entro que sia sanat .
Capitol .
xxxii .
De la cura de las dentz eminentz sobre las autras .
Quan las dentz so eminentz no segon lor cors natural per aquelas la forma es laga , e majorment quan endeve a las femnas , e majorment a las piuselas venerablas ; donc cove que tu consideras : si dent es nada aprop autra dent , e no es possibla sarradura ni linament de lu , lahoras radica aquela ; mays que no sia annexa am autra dent , lahoras tu inscideys aquela am aquest instrument de lo qual aquesta es la forma ; e es semblant a morr de porc , e sia feyt de ferr de India de extramitat mot aguda .
E sia la tua inscizio am la qual inscideyses aquela en trops dias per la duricia de la dent , e que no sia comauguda autra de las dentz .
E si es dent eminent expausat a limadura , lahoras lima aquel am lima de ferr de India de lo qual aquesta es la forma : E sia tot de ferr de India el margua eysament ; e sia de motz menutz puntz ayssi cum lima am la qual son faytas agulhas , am la qual la dent sia limada pauc a pauc en motz dias am fecilitat , per so que no sia autra dent comauguda e caga .
E aprop lineys aquela en la fi , e ratz aquela am alscus razoris .
E si es dent de lo qual una VERBida es trinquada e lideys la lengua , lahoras cove que tu limescas aquel entro que l ' aspretat de aquela fraccio sia ostada e engualhada , e sia aplenada per so que la lengua no ledesca ni la paraula no corrumpa .
Capitol .
xxxiii .
De restauracio de dentz maugudas am fiel de aur o de argent .
Quan accideys a las dentz devant concussio e remossio per percussio o per cazament , e le malaute no pot strenher sobre aquo que manga , e tu has curat aquel am medicinas stipticas , e no ha valgut la tua curacio , lahoras per so que no cagan es engen en aquelas que sian strengudas am fiel de aur e no de argent , quar argent se fa vert e aprop se poyreys aprop alscus dias , mays aur nul temps no es mudat .
E sia le fiel en tal subtilitat e grocesa segon la quantitat que puesca entrar entre las dentz ; e la forma de la reccio es que prenguas le fiel e pren lo doble de lu entre doas dentz sanas , e aprop que cresques am doas tortuositatz de lo fiel entre doas maugudas , o si ' una o motas , entro que pervengua la tela a la dent sana de lo autra VERBida .
E aprop itera le teyssiment entro a la VERBida de la qual comenciest , e strenh la tua ma am facilitat e savieza entro que no sia mauguda .
E sia la tua striccio am la qual strenhas le fiel deves las razitz de las dentz que no evasesca .
E aprop inscindeys las extramitatz de lo fiel superfluens am las forceps o tosoyras , e agregua aquelas en quascun loc am gesti , e converteys aquelas e las occulta entre la dent sana e la dent mauguda , per so que no fassa lesio a la lengua .
E aprop leyssa aquela ayssi streyta cum roman .
Mays si es desliada o rumpuda , strenh aquela o aquelas am autra fiel en tal manieyra .
.
.
.
en tot son temps .
E aquesta es la forma de las dentz e la figura de la rectacio de doas dentz sanas e de doas maugudas , ayssi cum vezes aquestas liadas : E quan se fa que retorno una dent o doas aprop le cazement de quascuna en lors locs , e sian recrescutz ayssi cum havem recomtat , e que remauguan .
E no fa aquo sino bo artifexs e savi .
E alcunas veguadas es aptat alcuna causa de los osses de vaca , e es fayt de lor ayssi cum forma de dent , e es pausada en loc en le qual defayl la dent , e es strengit ayssi cum havem dit , e reman e serveys am aquel per lonc temps .
Capitol .
xxxiv .
De inscizio de lo liament le qual ve en la lengua e prohibeys loquela .
Aquest liguament le qual ve dejos la lengua alcunas veguadas o es natural am le qual hom nays , o accidental e accideys per plagua la qual ja es consolidada .
E la operacio en lu es que huobres la boca de lo malaute , le sieu cap existent en le tieu se ; e eleva la sieua lengua , e aprop inscideys aquel liament nervos segon la latitut entro que sia solvuda la lengua de la sua recencio .
Mays si en aquela es alcuna duricia o denodacio , e aquo es stat per consolidacio de plagua , lahoras tu gieta unci e scindeys aquel per la latitut entro que aias inscindit le liament e sia dissolvuda la nodacio .
E guarda te que no sia fayta fissura en le preon de la carn e que scindas aqui arceria e vengua flux de sanc .
E aprop sia lavat le vestigi de la inscisio am ayguaros o am vi agre o am aygua frega ; e aprop pausa dejos la lengua licini ; so es meca la qual tengua le malaute dejos la lengua en quascuna nuoyt per so que no sia consolidat autra veguada .
Mays si accideys flux de sanc , pausa sobre le loc vetriol trissat ; mays si le sanc ventz , lahoras cauteriza le loc am cauteri lantiginos le qual conveneys ad aquo .
E aprop aquel cura am las autras causas entro que sia sanat .
Capitol .
xxxv .
De extraccio de ranula dejos la lengua .
Alcunas veguadas accideys dejos la lengua apostema asemblant a nomla petita prohibent la lengua de la sua operacio natural ; e fort leu es magnificada entro que huempla la boca .
E la operacio en lu es que huebras la boca de lo malaute sesent devant le solel e considera le apostema .
E si tu le vezes de fusca color o de negra , dur , a lo qual le malaute no atroba sentiment , lahoras no toques aquel quar es cranc .
E si es declinat a blancor , en le qual es humiditat , lahoras tu met le onci en lu , e inscideys aquel am spatum subtil , e inscindeys le de tota VERBida ; e si sanc te ventz en la hora de la tua operacio , lahoras tu pausa desus zegi trissat , so es vetriol , entro que sia restreyt le sanc .
E aprop retorna a la obra tua entro que lo haias trayt am compliment de lu , entro que sia lavat am vi agre e sal ; e cura aquel am l ' autra curacio ad aquo entro que sia sanat .
Capitol .
xxxvi .
De extraccio de apostema de doas aurelhas e de aquel que es nada en le golayro e de las autras apostemas .
Quan endeveno en le golayro godat , so son glandulas las quals son asembladas algodat , las quals accideysso deforas e son nompnadas doas aurelhas , las quals quan tu las curas am aquo que havem dit en la divisio e no es sanat , lahoras tu considera si le apostema es dur , de fusca color , de pauc sentiment , lahoras no toques aquel am ferr .
E si es de roga color e la razic es grossa , lahoras no toques aquela am ferr per le flux de lo sanc ; abantz layssa aquel entro sia madurat , e lahoras o tu trauqueras aquel , o sira romput per si .
E si es de blanqua color , radon , e la razit de lu es subtil , lahoras aquel es que cove esser inscidit .
E la operacio en lu es que consideras , denant la tua operacio , si ja ha repausat le apostema de lu caut am repaus complit o si es deminuit am alcuna deminucio ; e lahoras fay sezer le malaute denant le soleyl , e l cap de lu sia en le tieu se , e huebre la boca de lu , e le servidor prenent entre las suas mas prema la lengua de lu dejos am instrument mot noble de lo qual aquesta es la forma : E sia fayt de argent o de aram , e sia subtil cum cotel .
Donc cum tu premes am aquel la lengua e es mostrat a tu la apostema , e catz sobre aquel le tieu vezement , lahoras pren onci e fica aquel en l ' amenla , e tira aquel a las VERBidas defora tant quant podes .
Otra aquo que tiras alcuna causa de las tunicas , e aprop incideys aquela am instrument de lo qual aquesta es la forma : e es asemblat a forceps , empero las extramitatz de lu son corvadas , ayssi que l ' orrifici de quascuna de aquelas es en le endreyt de lo autra , mot agudas , le qual sia de ferr indi enbegut .
Mays si aquest instrument no es a tu present , lahoras inscideys aquel am spatum de lo qual aquesta es la forma de lu : E sia agut de la una VERB , no agut de lo autra VERB .
E pus que has inscidit una mella , inscideys l ' autra segon aquesta meteyssa manieyra de inscizio , e aprop la inscizio le malaute guarguarise de aygua frega .
.
.
.
Mays si endeve flux de sanc , guarguarise aygua de decoccio de scorsa de milgrana o de fuelha de mirtra e semblantz ad aquel de las causas stiptiquas entro que l flux de lo sanc sia restreyt , e aprop cura aquel entro que sia sanat .
E alcunas veguadas naysso en le guolayro autras apostemas otra aquelas doas aurelhas , e inscideys aquelas segon que yeu e dit en la inscizio de doas mellas engualment .
E yeu ja fu medicat una femna de apostema le qual era nat en le golayro de lu , le qual apostema tendia a color fusca , de pauc sentiment , le qual ja havia claus le golayro de lu , e la femna respirava am meat streyt , e ja havia prohibit a lu comestio e beure de aygua , e ja era pervenguda a la mort si mays agues stat per un dia o per dos .
E l ' apostema ja tant havia pugat que havia mezes dos ramps entro que eyssiro per dos traucs .
Donc yeu me cuytegui fisturalment e fiquegui en un de lor onci , e tiregui aquel , e atirada es de lu gran porcio , e aprop yeu incidigui aquela de on comprendegui de lo autre trau , e aprop yeu obrigui la boca de lu , e compremegui la sua lengua , e aprop yeu fiquegui le onci en aquela apostema .
E aprop yeu abscizi gran VERBida de lu , e no corria de lu sino un pauc de sanc .
Donc absolut es le guolayro de aquela femna , e comensec tantost beure aygua , e aprop presec vianda , donc yeu no cessegui inscidir de aquela apostema motas vetz per lonc temps , e succesia apostema en loc de aquel , le qual inscizia entro que es prolonguat aquel .
Donc yeu engen agui e cauterizegui le guolayro de lu , donc astec de addicio ; e aprop yeu perambulegui e no saubi que fec Dieus de aquela aprop mi .
Capitol .
xxxvii .
De inscizio de huvela quan es apostemada .
Quan catarr deysen a la huvula , e es apostemada e es longa , lahoras ela es nompnada perpendicular ; e si es en la VERBida dejos grossa e redonda , e lahoras ela es apelada buba .
Mays quan es curada am aquo que havem dit en la divisio , e no comfereys la tua curacio , e eyssament ja vezes que apostema caut ja es ostat de lu e es subtil , lahoras cove que tu inscidas aquela que es agreguadas redonda ; e si es ad aquela longitut , e es sanguina , de fusca color o de negre , e no es a lu centiment , lahoras cove que tu temtes la inscizio de lu , quar en aquela es temor sobre le malaute .
E quan tu vezes aquela segon la manieyra que yeu he dita de la sua blancor e longuesa , que tu fassas sezer le malaute e premas la lengua de lu am instrument de lo qual procesic la sua forma e aprop fica le onci en la nuva , e tira aquela en jos e inscideys aquela am un de dos instrumentz les quals e ditz en la inscizio de dos mellas .
E cove que no inscidas aquela sino aquo que es ajustat sobre le terme natural ses addicio , quar si tu inscides de lu mays , lediyras le sieu parlar .
E aprop la inscizio , usa de aquo le qual havem recomtat en la inscizio de dos mellas , e cura aquela entro que sia sanat .
Mays si era le malaute espaventat per la inscizio de lu , cove que use de engen en la cauterizacio de lu ses temor , e la manieyra de lo cauteri en lu no es sino am aygua aguda , e es que tu pauses le cap de lo malaute en le tieu se , e aprop prem la lengua de lu am le instrument le qual havem dit , e aprop pren de l ' aygua la qual havem dita en le capitol de cauterizacio , e comfeys am aquela caus viva , e pausa aquela no spessa ni subtil , e de aquela omple la concavitat de l ' estrument de lo qual aquesta es la forma : Sia la extramitat de lu conquavitat en la qual sia pausada la medicina ayssi cum la conquavitat de culher de ray , e pausa le strument am la medicina sobre la vula , e l malaute jagua sobre le sieu latz per so que corro saliva o musellage de la boca de aquel per la intrinscequa medicina , per so que no deyssenda de aquela deguna causa sobre le golayro de lu e que ledesca aquel .
E aprop te la tua ma am la medicina , e exprem aquela sobre la uvula per l ' espazi de miega hora entro que vegas aquela esser denegrada e sedada per la mordicacio de la medicina .
E si vols , prengues coto e envolopes aquel sobre la extremitat de lo ray , e submergeys le coto en la medicina , e entrometas le ray am le coto en una canula de sobre entro que l coto adheresca en aquela canula , e fay aquo tantas vetz entro que consiegues aquo que vols de la cauterizacio de la uva , e aprop leyssa aquela quar ela se seccara e cayra aprop tres dias o quatre .
E si indigeysses que iteras la medicina , itera aquela , e aprop la cauterizacio abstergeys en le circuit de la uva am coto enbegut en boder , e mondifica am aquel aquo que es en le circuit de lu de la medicina , e sia lavat am aygua frega , e sia curat deforo am embrocacio , e dedintz am guarguarismes entro que sia sanat .
E aquesta especia de curacio es pus salva que inscizio e pus long de temor .
Alcunas veguadas es curada la uvuola am aquo que es pus subtil que cauteri e inscizio , quar es curat am subfumigacio en aquesta manieyra : recipe calament , ysop , origua , ruda , scicados arabic , camamilla , broyda e semblant ad aquels de las erbas , e ajusta totas aquelas causas , o alcunas de lor , en una ola , e sian submergidas am vi agre , e bulhan ; e la ola sia be lutada am lut decentment , e sia en le mieg loc de la ola un trauc , sobre le qual sia pausat un instrument conquau de aram segon aquesta manieyra ; sia fayt de argent o de aram .
E sia entromesa la extremitat en la boca de lo malaute entro que la vapor poge a la uvula sobre la quanula , entro que la uvula sia mot ofuscada .
E aprop itera sobre aquela motas veguadas entro qu ' es secca , e guarda te que no fassas aquesta curacio a lo comesament de l ' aveniment de apostemas , quar trop ajustaria en le apostema , e no cove que tu fassas aquo , sino deves la declaracio de apostema de lu caut .
Mays si no es a tu present aquest instrument , lahoras pren una cana e compon en la extramitat de lu un clos de huou , per so que la boca de lo malaute sia comborida , quar le closc de lo huou prohibeys la vapor comburir la boca .
E aquesta curacio es bona am salut .
Capitol .
xxxviii .
De extraccio d ' espinas e de aquo que adhereys en le golayro e de las autras causas .
Motas veguadas adhereys en le guolayro o spina de peys o alcuna autra causa .
Adonc cove que tu extraguas aquo que de aquels es apparent , sobre le qual catz la vista , pus que tu premes la lengua am instrument denant solelh , per so que a tu sia declarat aquo que es en la guola .
E aquo que no apar e es a tu occultat en le guolayro , cove que tu fassas vomir le malaute denant que la vianda sia degerida en l ' estomac , quar fort leu la causa annexsa le golayro sira foro- getada per vomit ; o que deglusia le malaute una pessa de nap o de razit de laytuga o un boci de pa sec ; o prengua una pessa de sponga marina sequa leon , e lia aquela fortment am fiel , e aprop le malaute transglussia aquela , quar cum perve a lo loc en le qual so spinas e es extrahuda , lahoras so foro- getatz .
E mays pren una anguila e be am fiel liada , e sia dedintz mesa e soptament sia extrayta ; o pren un porr e soptament le metas e soptament l ' en tratz .
Mays si no so foro- getatz am aquelas causas las quals havem ditas , lahoras husa de un instrument de plom segon aquesta forma : E sia pus gros que ray un petit , e en la extramitat de lu sia conquavitat la qual tu entrometas en la sua guola am facilitat .
E el aga le sieu cap elevat en sus , e guarda te que l tocament de lo sieu os de la gola , per so que endevengua a lu cos e am aquela que enpellesca le os o la spina , o que .
.
.
.
aquel le metge am la sua ma .
Mays empero que l malaute aquel entrometa es miels , per la sua sciencia de lo loc de la causa annexa e enpellisca en jos , e tira la sua ma am le instrument en sus , tot aquo segon la quantitat la qual es a lu preparada entro que sia foro- getada .
Capitol .
xxxix .
De extraccio de sancguisugua annexsa a lo golayro .
Quan es medicada sanguisugua am aquo que havem dit en la divisio de la curacio am medicinas e no comfereys , considera lahoras en le guolayro de lo malaute a lo solelh , pus que tu aias compremuda la lengua de lu am instrument le qual a tu havem recomtat .
Donc si tu vezes la sancguisugua , extratz aquela am onci petit o am gesti subtils decentment .
E si no es a tu possible estrayre am aquel , lahoras pren una canula concava e entromet aquela en lo guolayro de lo malaute , e aprop pausa en la concavitat de la canula un ferr ignit , e fay aquo tantas vetz ( entro que la sancguisugua sia morta e se osta de lo guolayro ) e abstengua se le malaute tot lo jorn de aygua .
E aprop prengua una veyria plena de aygua frega , e obra la boca de lu en aquela , e lava la boca am aquela ; e no trasglucia de aquela alcuna causa e maugua l ' aygua una hora aprop autra am la sua ma , quar la sancguisugua tantost cum sent l ' aygua catz .
Mays si no es foro- getada am aquo que havem recomtat , lahoras subfumigua le malaute am cimetz o am assafetida per le instrument le qual havem recomtat en la sufumiguacio de uvula .
Fay aquo , so en quar cayra .
E es un ' autra manieyra de operacio en sufumiguacio de aquela , es que tu prenguas una ola en la qual sian carbos ignitz e la ola sia cuberta am una cobertora en le mieg de la qual sia un trauc , e sia compausat en aquel trauc la extremitat de lo instrument ; e aprop dega desus la subfumigacio ; e pause le malaute la sua boca en la extremitat de la canula , e claugua la sua boca per que la subfumiguacio no sia foro- getada entro que sapias que la subfumigacio es pervenguda a la sancguisugua , quar la sancguisugua tantost cayra .
E si no catz , lahoras tu itera la subfumiguacio motas vetz , e abstengua le malaute de beure , e mange causas saladas e alhs , e no begua aygua , e ayssi necessari es que am aquest regiment sia fora- getada .
E aquesta es la forma de lo instrument am le qual es trayta sancguisugua de lo guolayro quan es vista ; e es semblant a forceps ayssi cum vezes , sino quar es en lu alcuna curvitat : le qual sia mesa a lo guolayro , e la extremitat de lu es semblant a bec de ciconia , que es guanta , en la qual es aspretat de lima , per so quar , quan comprem alcuna causa , aquela no leyssa .
Capitol .
xl .
En le qual es la suma de lo sermo en apercio de apostemas e en seccio de lor .
Les apostemas so motas specias , de motas manieyras , segon que ve rememoracio de lor , de quascuna en aquest libre .
E so diversas en perforacio e seccio de lor per doas manieyras , de las quals la una es per la specia de apostemas en si meteys ; e per aquo que comprem de las humiditatz .
E la segonda manieyra es prop les locs en les quals accideys de lo cos , quar le apostema accident en le cap es autra de la apostema accident en le cul ; e le apostema en le loc carnos accident es autra de lo apostema accident en junctura ; e a quascun de lor es son juguament per operacio .
E mays de apostemas so alcunas las quals cove que no sian perforadas sino aprop maturacio de la sania en aquels o compliment de lor .
So autras apostemas les quals cove que sian traucatz quan son cruzes , e no son maturatz segon lor compliment , ayssi cum apostemas que son propdas a las juncturas , quar apostema quan ve prop junctura , lo esser de lu es prolonguat entro que s poyreys aquo que es en le circuit de lu , e fort leu son corromputz les liamentz o les nervis de aquela junctura , per que es fayta causa de contraccio de aquel membre ; o es apostema prop de membre principal , e si tu tardas la perforacio de lu entro sia madurat nosira a lo membre principal ; o es prop le cul , donc perfora aque no- madurat ; e no cove que l perforas cru , de no- complida degestio , sino aquel que es prop de lo cul , per so que no poyresca le preon de lu e sia elonguat a las VERBidas dedintz de lo cul , e sia fayta fistula , o que sia fayt en le terme de lu que no sia sanat .
Mays cove que tu sapias la hora de la perforacio de la apostema , e aysso es quan es maturat .
E sapias que es madurat quan es la cedacio de la dolor e la cessacio de la febre , e aprop la diminucio de la rogor e de la pulsacio , e la acuitat de lo cap de lo apostema , e les autres senhals .
E quar cove que sapias la perforacio cazer en le loc pus dejos de lo apostema e de pus venient de curacio de la eminencia .
E perforacio tostemps sia per le lonc de la carn o de lo cors , si las apostemas son en las VERBidas de las mas o de los pes , e en loc de los lacertz , de las cordas de los nervis , de las arcerias ; e , a lo derier , en totz locs enguals en les quals no es reflecio ; quar en aquels que so reflectitz , usa de perforacio segon aquel membre .
Mays quan le apostema es en loc carnos , lahoras miels es que leysses la perforacio de lu entro que sia confermada la digestio de lu segon compliment , ayssi quo havem dit ; quar si tu perforas aquel denant aquo , es prolonguat le cors de lo poyre de lu e de mota sordicia , e fort leu las labias de lu so enduradas e la profunditat de lu .
Mays alcus apostemas so perforatz segon la latitut de la carn o de lo cos deves la necessitat , o segon aquo de lo qual lo membre indigeys .
E cove que administres petita perforacio .
.
.
.
, e n les apostemas grans gran perforacio e ampla o motas seccios segon la diversitat de la grandesa de los apostemas .
E autras so de los apostemas en les quals cove que la codena sia conquavada e sia encidida , quan es fayta ayssi quo pan e fayta es en terme que ja stigua , ayssi cum aquel que accideys en trops de dubelec e de bubos .
E de aquels so que so insciditz am seccio havent tres angles ; e de aquels es en le qual es inscidit ayssi cum figura de fuelha de mirtra , ayssi cum las apostemas de los angonars .
E de lor so en les quals es administrada seccio redonda e seccio lunar , e semblantz ad aquels .
Mays aquel a lo qual no es cap ayssi cum son apostemas leons superficials , cove que tu perforas aquel am perforacio superficial , o plana tant solament .
E cove quant le apostema es gros e ya ha colligit mota sania , que perfores aquel e no te coytes que extraguas tot le poyre en aquela hora ; habantz extratz de aquel una VERBida , e aprop opila le apostema entro a lo autre dia , e aprop extratz una VERBida major , e aprop fa aquo motas veguadas segon graduacio entro que sia foro- getat .
E majorment si l malaute es de freol vertut , o femna prens , o enfant petit , o viel en decrepitut , quar l ' esperit animal motas vetz es resolvut am la egressio de la sania , e fort leu mor le malaute , e tu operte les .
Don guarda aquest capitol am gran cautela , e aprop la tua perforacio en la qual perforas aquestz apostemas , cove que abstergescas las plagues e consideras donc si la plagua de lo apostema es pauca , o es una seccio plana , lahoras tu aministra las qualguas de li o de coto antic ; e si le apostema es gran , e las fissuras de la perforacio son motas , lahoras cove que tu pauses meca en quascun trauc entro que pervenguan ensemps .
E si en le apostema es abscindit una VERBida de la codena o has concavada aquela en le circuit , lahoras cove que tu la complescas de coto viel o de fil fayt de drap de li , ayssi cum quan has traytz pans o razizos , ses humiditat ; e strenh aquel entro a lo tertz dia ; e aprop proceseys aquel e cura le am aquo que cove de los enguentz entro que sia sanat .
Mays si accideys flux de sanc en la hora de la operacio tua , lahoras tu aministra aygua frega e vi agre en les quals mules un drap de li , e pausa aquel sobre le loc de lo fluxs de lo sanc motas veguadas .
Mays si persevera le fluxs de lo sanc , lahoras cove que tu aministres regiment e curacio e polveras las quals he recomtadas en motz locs de aquest nostre libre e de divisio .
Mays si es en temps de hivern , e l loc de la apostema es loc de motz nervis , lahoras cove que tu enfundas pulvils en vi e oli caut , e pauses aquels sobre les locs .
E si es en estiu , e les locs son carnoses , lahoras cove que tu pauses pulvils enbeguts am aygua e oli o am vi e oli , e tot aquo sia freg entro que sia le ters dia , ayssi cum havem dit , e lahoras cove que tu deslies le apostema e abstergescas aquel e aministres en la curacio de lu aquo que a lu conveneys entro que sia sanat .
E aysso es aquo que es necessari de la cognicio de la curacio de apostemas universalment , mays segon la via de distinccio ja he dit de tot apostema en qual manieyra es via de la cura de lu per capitols singularment .
Capitol .
xli .
De seccio de apostemas les quals veno en la codena de lo cap .
En la codena de lo cap .
.
.
.
petitz apostemas , e so de specias de nodes les quals conteno tunicas que so a lor factz .
.
.
.
; e las specias de lor so motas .
E de lor son pingas , e de aquelas so que conteno humiditat semblant a lima .
E de aquelas so las quals conteno humiditat semblant a pols , et asemblantz a lor ; e de aquelas so que son lapideas , durs .
E en la seccio de totz , e en la extraccio de aquels no es temor , cum deves la exteccio de aquels no fa contrariat arceria .
E la operacio en seccio de aquels es que tu esproes aquels am instrument la forma de lo qual ve aprop aysso , le qual es apelat entromes , entro que sapias que contengua .
Quar si aquo que conte es humiditat , lahoras scindeys aquel am seccio segon la longitut per seccio superficial segon aquesta forma : E comensa en la seccio de la linha de .
B .
entro a la linha de .
G .
Donc cum la humiditat es evacuada , lahoras tu excoria aquela per lo que conte aquela humiditat , e no leysses de aquela alcuna causa de tot , quar tropas veguadas retorna , si roman de aquela alcuna causa .
E aprop submergeys coto en enguent egipciach , si es present , e sino , en aygua e sal ; e umpleys am aquel la plagua e layssa aquel entro ad autra dia , quar am aquo corrodeys tot so que es romas de aquela pellicula .
E aprop itera sobre aquel coto am enguent egipciach segondament e tersament si indigeyses de lu , entro que t comfides que no y haia romas alcuna causa de aquela pellicula ; lahoras cura la plagua am enguent entro que sia sanada .
E si apostema conte nodi gras , lahoras tu inscideys aquel segon aquesta forma : am seccio havent forma de crotz , e geta oncis entre doas labias de la seccio e scorsa aquel de tota VERBida , e esforsa la tua vertut en extraccio de la tunica la qual conte aquel .
Mays si a tu arceria fa contrarieta , lahoras fay aquo que yeu t ' e recontat primieyrament .
E semblantment fay en le apostema lapificat de seccio e de curacio segon que a tu havem dit ; e seccio sobre apostema lapificat es pus leugiera , quar es de pauc sanc e de pauca humiditat .
E alcunas vetz so alcus de aquestz apostemas les quals so en le cap en alcus homes am los quals de tot no es humiditat ; la qual causa es quar yeu inscindigui sobre un apostema en le cap de una femna vielha e atrobegui le apostema ayssi cum peyra sorda , aspra , blanqua , la qual no podia esser trinquada , e si a alcu fos am aquela percussit , plaguera aquel .
Mays en les autres apostemas accidentz en le cap otra aquest no es aquest capitol , ayssi cum les apostemas que veno a los caps de los enfantz e deves las razitz de las aurelhas , mays la seccio de aquestz totz sia seccio superficial .
E pausa la perforacio de aquels de la VERBida pus bassa de lor per so que sia alleujat le cos de la sania a las VERBidas pus bassas .
E aprop cura aquelas am aquo que conveneys ad aquel de curacio .
Capitol .
xlii .
De seccio de scrophulas las quals accideyso en le col .
Motas veguadas endeveno aquestas apostemas en le colh e en las aysselhas e en les angonars ; e alcunas veguadas accideyso en las autras VERBidas de lo cos .
E so aquelas que accideysso en le colh , e so motas que so engendradas entre lor , e tota scrofula de aquelas es dintz la sua tunica propria , e ayssi cum en les nodis e apostema de lo cap , ayssi cum havem recomtat .
E las specias de aquestas scrophulas son motas , quar de aquelas so alcunas lapideas , e de aquelas so que conteno humiditatz , e de aquelas so malignas las quals no obeseysso a curacio .
Donc en aquela la qual tu vezes de bona disposicio en le Tocament , de la qual la color de aquo que es manifest es propda a la color de la codena , e es mauguda a tota VERBida , e no es annexsa am le nervi de lo colh , ni am las venas , ni am la arceria , e no es preonda , cove que tu inscidiscas aquela am siccio superficial de la VERBida desus a la VERBida dejos de lo cos de la linha de .
G .
entro la linha de .
B .
, e scorja aquela de tota VERBida , e exten dos labias de la codena am onci , o am motz oncis si has necessitat de aquels , ayssi cum havem dit en las apostemas de lo cap , e extratz aquela petit a petit .
E es mays cautela que no sia inscidida la vena o nervi .
E sia le spatum no mot agut , que no ajuste a tu la tua ma am inscizio , o que enquiete le malaute , e que inscidas aquo que no es necessari inscidir ; quar si inscideysses vena o arceria e prohibeys tu de la tua operacio , lahoras pausa en la plagua vetriol trissat o autras polveras las quals ostan fluxs de sanc , e estrenh la plagua , e layssa aquel entro que s repausa la acuitat de la apostema e sia mollificada la plagua e comense esser poyrida .
Quan le sanc es abscindit .
Donc retorna a la tua operacio entro que l ' aias complida .
E aprop inquireys am le tieu dit indic si es romas alcuna causa de las autras petitas scrophulas , donc inscideys aquelas e munda aquelas .
E si es en la razit de la scrophula gran vena , cove lahoras que no inscidas aquela scrophula de la sua razitz .
Abantz cove que lies aquela am fiel doblat fort e que leysses aquela entro que caia per si ses nocument .
E aprop omple la plagua de coto vielh le qual tu has ja submirgit en enguent egipciac , e aprop cura aquel .
E si inscides aquela scrophula tota , lahoras cove que tu ajustes las doas labias de la plagua e cuzas tantost pus que no y ha romasa deguna superfluitat .
Mays si tu vezes que haia romasa superfluitat per la grandeza de la scrofula , cove que tu entendas a inscidir la razit de aquela , e astrayra aquela e aministra sutura e aquo que es dit .
E aquela de las scrophulas que conteno humiditatz , perfora aquela am perforacio superficial aqui la on appar a tu le loc de maturacio de lu , e pausa perforacio de aquo que siec le pus bas de lo cos , ayssi cum havem dit .
E aprop aministra perforacio , calguas am enguent e semblantz ad aquels , per so que corroda aquo que es romas de la corropcio .
E aprop quan tu vezes la plagua ja esser mundada , lahoras tu cura aquela am enguent de carn generatiu entro que sia sanada .
Capitol .
xliii .
De seccio de lo pilhot de lo apostema accident dintz le guolayro .
Diyssero les Antics aquesta seccio en le epilhot , e no vist alcu hom en nostra terra que aquela aia fayta .
E aquesta es la inscriptura de lo sermo de aquels .
Mays en les homes haventz esquinencia , cove que sia esquivada la extraccio de lo epilhot , cum per aquo no sia fayt juvament per so quar totas las venas e las majors de lo malaute so aqui .
Mays en aquels que han apostemas cautz en la boca o guolayro o dos aurelhas , quan la malautia no es en la cana , cove husar de la seccio de epilhot a fugir la perdicio la qual es fayta per perfocacio .
Donc cove quan volem aquo , que inscidam le epilhot dejos tres cercles de los cercles de lo epilhot , o quatre am petita seccio per la latitut en aquel que es entre dos cercles per quantitat , que la seccio sia en ciphac , no en la cartillage , e aquest loc es convenent a seccio , quar es privat de carn e les vayselhs de sanc de lu son luhen .
E si le metge es pauruc , cove lahoras que extenda la codena de lo golayro am onci , e aprop fenda la codena entro que pervengua a la canal , mays evite les vaysels de sanc si vetz de aquelas alcuna causa .
E aprop inscida li ciplach segon que havem recomtat ; e es significat sobre la seccio de la canal per le flacma le qual es de aquela eyssit am aquo que es de lu disromput e per la abscizio de la votz .
E layssa la plagua uberta per alcun temps .
Donc cum la hora es remauguda en la qual perforacio es temuda , agregua doas labias de la codena de la plagua , e cus aquela sola ses la cartillage .
E aprop administra medicinas que fan naysser la carn entro que sia sanat .
E diyssec Albucasis que la summa de lo sermo le qual havem recomtat , exposicio no es sino que veias que alcus de aquetz apostemas ja han opilat lo guolayro de lo malaute , e le malaute es vengut entro a mort , e le ale de lu es entresecat , e alcus van a inscidir le epiglos per so que respire le malaute sobre le loc de la plagua per alcuna respiracio , e sia salvat de mort .
E per aquo comandero layssar la plagua uberta entro que sia consumida la malicia de la malautia ; e es la malicia de lu per tres dias ; e donc lahoras comandero cosi la plagua , e cura aquela entro que sia sanat .
E aquo que yeu he vist per mi meteys , es que una sirventa pres un cotel e mesec le en le sieu golayro e inscidic am aquel una VERBida de la cana de lo pulmo , e yeu fu apelat a la curacio de lu , e atrobegui la mugen ayssi cum es mugit de lo moridos , e descubrigui la plagua e atrobegui le sanc le qual era yssit de la plagua petit .
Donc yeu fo confessat que aquela no havia inscidit vena ni guidegi , e le vent yssia de la plagua , e curegui aquela entro que foc sanada .
E no accidic a la sirventa si no rauquiera en la votz , e aprop alcus dias retornec ad miloracio de las suas dispozicios .
E ara dic yeu que en la seccio de lo epilhot no ha temor .
Capitol .
xliv .
De seccio sobre apostema le qual accideys en le golayro defora , e es apelat hernia de lo golayro .
Aquest apostema nompnat hernia de lo golayro es apostema gran segon la color de lo cors , e es mot en las femnas .
E es segon dos manieyras , quar o es natural o accidental .
E en le natural no es engen de curar .
E l ' accidental es segon dos manieyras de lo qual la un es semblant a nodes grasses , e l ' autra manieyra es semblant apostema le qual es fayt per nodacio de arteria , e en aquel es temor .
E no cove que s fassa presumpcio a lu cum ferr sino en aquel que es petit .
E tu proha aquel e investigua aquel am le dit , e si atrobas lu semblant a nodi gras , e no es suspendut am alcuna de las venas , lahoras tu inscideys aquel ayssi cum les nodes , e extratz aquel am aquo que conte lu de la pel e bursiclam ; e sino , lahoras es perscrutat tot le sieu esser , e aprop cura le loc am aquo que cove de curacio entro que sia sanat .
Capitol .
xlv .
De seccio de las specias de nodes .
de los nodes so motas specias e yeu ja he dit totas las specias de lor en la divisio .
E cove que yeu recomte assi la diferencia entre node e exitura cum fassa dubitacio .
Donc yeu dic que am exitura es caliditat e febre e dolors vehementz entro que es sedada la ebullicio de la superfluitat ; e es complida putrefaccio que lahora cessa la febre , la dolor e la calor .
Mays am node no es caliditat ni febre ni dolor , e conte aquel ciphac leon le qual es a lo u sac propri .
E es segon la color de lo cors , e le comensament de lu es cum un ceze e es fayt ayssi cum vace , sia major o minor , e son segon dos specias , quar o so grassas e conteno humiditat , e las colors de la humiditat son motas , segon que yeu diyssi en la divisio .
Donc cove , quan pervenas a la curacio de node , que exprohes aquel e inquiras aquel a lo comensament am sturment le qual es apelat intromes , segon que vindra la sua forma en le capitol le qual es aprop aquest .
E es manieyra de inquisicio de apostemas e de totz nodes , e es que tu prenguas aquest sturment e entromet aquel en le loc pus humit le qual atrobas en le apostema , e tu revolveras les tieus ditz am aquel petit a petit entro que sapias que l sturment ja ha penetrat la codena .
E aprop ultima la tua ma segon la mesura de la grandeza de lo apostema , e aprop extratz le entromes e considera aquo que es yssit en le vestigi de lu .
E si es fora- getada la humiditat corrent , de qualque color sia , lahoras tu le inscideys am seccio superficial segon que he dit en les autres apostemas .
E si de lo vestigi de l ' intromes no hieys humiditat , lahoras sapias que es gras .
E secca sobre lu am seccio havent forma de crotz segon aquesta forma : ayssi cum t ' e ensenhat , e suspen aquel am oncis , e excorja la codena de tota VERB am facilitat , e guarda la pel o sac , si podes , sobre aquel e extraguas aquela sania am le node .
Mays si es romput en la operacio , no es possible extrayre aquela sana , e motas veguadas endeve aquo , e lahoras tu la extratz a pessas entro que de lu no romangua denguna causa .
Quar si de lu roman denguna causa , pauc o trop , le node retorne segon le mays .
E si tu vezes que de lu roman alcuna VERB petita , lahoras comple la plagua de alcunas polveras corrosivas agudas e strenh la plagua , e pausa sobre aquela que sede apostema caut , e cura aquel de lo autra curacio entro que sia sanat .
E si es node gran , lahoras tu cus las doas labias de lu e cura aquel am aquo que encarna .
Mays si vena pulsatil es a lu contraria , o no- pulsatil , lahoras tu coyta e huemple le loc de zegi trissat que es vetriol e leyssa aquel streyt per dos dias o per tres entro que s poyresca la plagua e que repause la ebullicio de lo sanc ; e aprop retorna a inscindir aquo que es romas de lo node .
Capitol .
xlvi .
De las formas de lo sturmentz necessaris en seccio e perforacio .
De aquels so las formas de los intromesas , e so de tres specias , que de aquels es alcu gran , e de lor es migier , e de lor es petit .
La forma de intromes gran es aquesta : La forma de intromes migier es aquesta : La forma de intromes petit es aquesta : Sian faytz de ferr , de alfulud , de extremitatz cayradas decentment , per so que festino le intrament en les apostemas .
E aquestas so las formas de los experientz , e son nompnatz albered , e un de aquels es apelat berid .
E so de tres especias , quar de lor es gran , migier e pauc .
La forma de experient gran , forma de lu : La forma de experient migier , forma de lu : La forma de experient pauc , forma de lu : Conveneysso que sian per aquels apostemas e exituras e fistulas e bubos per so que entre aquelas so de los osses e de autras causas .
E so faytz redontz , grosses , leons , ayssi cum grans agulhas am las quals son cosidas las selhas , e son faytas de eram citri , o de eram o de ferr , o de argent , E las milhors so quan so faytas de eram citri .
E son faytz les experient de plum negre , les quals se acordan que per aquels sian ubertas las fistulas en la conquavitat de las quals so reflexios , que sian reflectidas am la sua levitat am aquelas refleccios .
E so de tres specias , quar alcus de lor so loncs , e de los autres migiers , e de los autres breus , segon la quantitat de lo ample de la fistula e de la strictura de lu .
Forma de lo experient gran de plom : Forma de lo experient migier de plom : Forma de lo experient petit de plom : Las formas de los oncis so de motas specias , quar de aquels so alcus simples , a los quals es una curvitat solament , e so de tres specias : grans , paucs e migiers .
E de lor so uncis orps , e so de tres specias .
E de aquels so uncis haventz doas curvaturas , e so de tres specias .
E de lor so haventz tres curvaturas , e so de tres specias .
E totz aquetz so necessaris en lor loc .
Forma de unci simple gran , forma de lu : Forma de unci simple migier : Forma de unci simple pauc , forma de lu : Forma de unci orp gran : Forma de unci orp migier , forma de lu : Forma de unci orp pauc , forma de lu : Forma de unci gran havent dos curvaturas : Forma de unci migier havent dos curvatas : Forma de unci pauc havent dos curvaturas : Forma de unci gran havent tres curvaturas : Forma de unci migier havent tres curvaturas : Forma de unci pauc havent tres curvaturas : E aquestas so las formas de los scalpels am les quals son seccatz e scorjatz les nodes e le apostemas , e so de tres specias , quar de aquels es gran , migier , e pauc .
Forma de scapel gran : Forma de lo scapel migier : Forma de scapel pauc : Las extramitatz de aquels am les quals es fayta seccio so agudas e las autres extramitatz so no- agudas , e no so pausadas en tal manieyra , sino per que sia fayt juvament en la excorjacio de los nodes la temor de inscizio de vena o de nervi , e per aquels sia sanat le malaute e atrobe tranquilitat un petit per la adustio la qual atroba deves la excoriacio de lo apostema .
E aquestas son las formas de almagidas , e so de tres specias : gran , migier e pauc , ayssi cum veyras .
La forma de magda gran : Forma de magda migier : Forma de magda pauc : Sian faytas de eram e so semblantz de ray am le qual e fayt alcofol .
E es en la extramitat lada punctada am spatum occultada e en aquela corr a las VERBidas dedintz e defora , quan tu vols , ayssi cum veses .
Las formas de spatimis , les quals so amaguatz entre los ditz deves la perforacio de los apostemas e no les percebo les malautes , e so de tres specias : gran , migier e pauc .
E aquestas so las formas de aquels : Las formas de ventozas am las quals es abscindit le flux de lo sanc , e so de tres specias ; gran , migiera e pauca ; las formas de lu : Sian faytas de eram citri , redondas am alcuna longitut .
.
.
.
, e sian subtils .
E cove que sian aquestas specias de ventosas deves tu grans , migieras e paucas , per so que per aquelas abscindas flux de sanc am velocitat en necessitat , e lahoras quan a tu primieyrament no es medicina .
Enpero no uses de aquelas ad abscidir sanc en tot loc de lo cors , e non uses sino en locs carnoses , ayssi cum en les lacertis de las cambas e de las coyssas , e en les lacertz de los brasses , e de las mamillas e de lo ventre e de los engonars , e semblantz a lor de los lacertz carnoses humitz .
E alcunas veguadas son faytz de aquels strumentz autres petitz semblantz scorsas de fisacs segon aquesta forma ; per les quals lo sanc es abscindit quan es fayt per fleubotomia , o deves inscizio de vena o de arceria .
E alcunas veguadas son faytas redondas segon aquesta forma : Capitol .
xlvii .
De la cura de las mamillas de los homes las quals so asembladas de femnas .
Alcunas veguadas so infladas las mamillas de alcus homes deves le compliment de lo dormir cum comensan esser pellutz , e aprop so infladas las mamillas , e so asembladas las mamillas de las femnas , e romano apostemosas , lejas .
E ad aquel que avoreys aquo , cove que inscidisca aquelas am seccio lunar segon aquesta forma , de la linha de .
B .
entro a la linha de .
G .
, e aprop excorja la groceza tota , e aprop uempla la plagua de medicament encarnatiu , e aprop ajusta las doas labias de la plagua am cosidura , e cura aquel entro que sia sanat .
Mays si la mamilla declina a las VERBidas dejos e es mollificada per la sua magnitut ayssi cum endeve a las femnas , lahoras sia fendut en dos latz sieus pus sobiras , am dos seccios semblantz a figura lunar , de las quals quascuna sia contenguda en l ' autra deves la fi de quascuna , entro que sia que la linha major contengua la menor segon aquesta forma de la linha de .
B .
e la linha de .
G .
E aprop excorja la codena la qual es entre dos labias de la plagua , e osta la pingueza , e aministra aquo que havem dit de la sutura e de las polveras aquo que es necessari en la curacio entro que sia sanat .
E si tu non conpleysses la inscizio de aquo que cove inscidir per la inquietut de lo malaute , e per flux de sanc , lahoras cove que huemplas la plagua de coto submergit en enguent corrosiu e layssa aquel entro que aquo corroda que es romas de la grayssa , e aprop cura aquel entro que sia sanat .
Capitol .
xlviii .
De perforacio de apostemas que veno dejos le titillic .
Aquetz apostemas que veno dejos le titillic so de las specias de scrophulas , durs , las quals conte una pel que es sac .
E de aquelas so alcunas que conteno humiditatz ; e aquelas que conteno humiditatz cove que sian inscididas am seccio lunar segon aquesta figura : de la linha de .
G .
a la linha de .
B .
E cum es tot evacuat aquo que es en le apostema de la sania , lahoras tu le comple de coto viel e leysa le entro a lo autra dia .
E aprop le coto sia ostat e sia curat am enguent convenient ad aquo , entro que sia sanat .
E si le apostema de las specias de los nodes es , e de las scrophulas , lahoras tu scindeys sobre aquel ayssi cum havem dit en la seccio sobre las scrophulas engualment .
May si la plagua es extenduda en aysso que yesca poyredura , lahoras administra en lu cauteri segon que en aquo havem denant dit .
Capitol .
xlix .
De seccio de apostemas que accideysso per arceria o per vena .
Quan arceria es rompuda , e la codena es consolidada la qual es sobre aquela , lahoras motas veguadas accideys apostema .
.
.
.
E les senhals per les quals es conoguda que imflamacio e apostema sian per la arteria o per vena : quar quan apostema es per arceria es lonc agreguat en le preon de lo cors ; e que quan inpelleysses le apostema am les tieus ditz , sentes en lu quays sia stridor .
E aquel que es per vena es redon a lo manifest de lo cors .
E seccio sobre aquest apostema es error , e majorment en aquel que es dejos las aysselhas , e en les angonars , e en le col , e en motz locs de lo cors ; e es mot gran , donc cove que la sua curacio am ferr sia esquivada , e aquel que es en las extramitatz , o a lo cap , cove que sia evitat .
Mays sobre aquel que es de lor per imflacio de l ' orrifici de la arceria , scindeys en la codena seccio en le lonc ; e aprop huebre la seccio am uncis e aprop la arceria , e deliura de las tunicas entro que sia descuberta .
E aprop met sobre aquel agulha e fay aquela penetrar entro a lo autre latz , e estrenh la arceria am fiel doble en dos locs , - la qual causa yeu a tu eyssenhegui en extraccio de doas arcerias les quals so en les templars .
E aprop punh le loc le qual es entre dos liamentz am spatum entro que yesca le sanc tot que es en lu , e sia dissolvut le apostema .
E aprop administra curacio en la qual es engendrat poyre entro que caian les liamentz ; e aprop cura aquel am enguentz convenientz ad aquo entro que sia sanat .
E si es apostema per seccio de vena , lahoras cove que tu tenguas am la tua ma aquo que es a tu possible de lo apostema am la codena , e aprop intromet la agulha dejos le loc le qual tu has tengut dejos la tua ma , e fay aquela penetrar ; e sia en aquela fil doble entro que tu extraguas aquel de lo autre latz , e aprop ligua le apostema am bo liament segon que yeu he dit a tu en le liament de uva de doas VERBz am doas extremitatz de lo fil .
Mays si temes que extraguam le fil , lahoras entromet le fiel am aquela agula dejos tot le apostema deves la inscizio de la agulha primieyra , e strenh les tieus fiels en quatre locs .
Aprop secca le apostema en le mieg loc de lu entro que quan es yssit aquo que es en lu , lahoras tu inscideys la superfluitat de la codena , e layssa aquo que de lu es liat .
E aprop pausa sobre lu pulvil le qual has submergit en vi e oli , e aprop administra la curacio la qual es fayta am calguas e enguentz entro que sia sanat .
Capitol .
l .
de lo apostema le qual accideys per torcio de nervis .
Ayssi cum accideys apostema en arceria e en vena , e semblantment accideys apostema en les nervis quan accideys en lor percussio o accideys per trebal superfluable , e per semblantz .
E es fayt le mays de lu en les locs de los adjutoris o de lo talo , o en tot loc en le qual so maugudas las juncturas .
E es apostema greu , e es asemblat a la color de lo autre cors , e es en las majors de lu disposicios ses de lor e quan es streyt am vehementia , sent en lu le malaute semblant stupor .
E no es apostema agreguat en le preon de lo cors , e per so es dejos la codena , e el es maugut a tota VERBida e no va a las VERBidas denant ni detras .
Donc aquo de aquels que es en las juncturas no cove que sia envasit am ferr , quar fort leu endevenguera contracio .
Mays aquel que es en le cap o en le front fen la codena am spatum .
Mays si es apostema pauc , lahoras te aquel am les forfecs e abscindeys aquel de razitz .
E si es gran , lahoras tu le suspen am unci , e excorja aquel , e aprop osta aquel ; e ajusta la plagua am sutura , e cura aquel entro que sia sanat .
Capitol .
li .
De seccio de apostema le qual accideys de cheil que accideys a lo ventre .
Endeveno ad alcus homes motas veguadas en les ventres de aquels e en las autras VERBidas de lo cors de aquels theils les quals son apelatz funguals per similitut de aquels am funges , de los quals la razitz es subtil el cap de aquel es gros ; e ja las labias de aquels so conversas , e es de aquels que es petit , e es de aquels que es mot magnificat .
E yeu ja e vist un , e en le ventre de lu eran dos theils les quals eran mays a funges semblantz , e no era diferencia entre aquels blancs , de menuda razitz .
E ja las labias de aquels eran enversadas e se fendian , e humiditat corria de aquel tot temps .
Donc yeu inscidegui aquels e atrobegui en la un en pes quays .
xviii .
unc .
e l ' autre quays .
vi .
unc .
E la operacio en la inscizio de lor es que consideres lahoras si l malaute es humit , e la color de atheil es blanca , humit , de subtil razitz ; lahoras tu le inscideys am spatum lat , e sian en la presencia tua cauteris en le foc , quar motas veguadas deves la seccio de lu es expellit mot sanc ; e si te ventz le sanc , cauteriza aquel .
E si vezes le malaute pauruc e temeros , guarda te de inscizio am ferr ; mays lahoras pren fiel de plom recent fayt , e strenh am aquel atheil , la manieyra de lo qual es aquela que havem dita ; e leyssa aquel per dos dias .
E aprop ajusta en la strictura de lo fil de plom ; donc , no cesses strenher le plom granre devetz en theil , entro que sia abscindit e cayha per se ses trebalh .
Mays si theil es de grossa razitz , lahoras en la inscizio de lu es alcuna causa de temor e de paor , e majorment en aquel que es en le ventre .
Mays possibla es que tu inscindas la maytat de lu .
.
.
.
, e aprop cauteriza aquel per que no retorne .
E aprop cura aquel entro que sia sanada la plagua .
E guarda te que tu no presumas inscidir theil le qual es de fusca color , de pauc sentiment , de leg reguardament , quar aquel es absi cancros .
E yeu vindre am rememoracio de cranc aprop aysso .
Capitol .
lii .
De curacio de eminencia de lo umbilic .
Eminencia de lo umbilic es fayta per motas causas ; o per fissuras de lo ciphac le qual es sobre le ventre , e yeys de lu la tela o budel segon que endeve en las autras rupturas ; o per sanc le qual flueys de vena o de arceria segon que es denant dit , o per ventositat coarctada en lu .
Mays si es per fissura de lo ciphac e per yssiment de la tela , lahoras la color de lo apostema es semblant a la color de lo cors ; e es leon ses dolor , e aprop appar de divers situament .
E si es per egressio de lo budel , lahoras le situament de aquel am lu de aquo que havem recontat , de mays vehement diversitat , e cum tu premes aquel am les tieus ditz es occultat , e aprop retorna ; e fort leu es am lu so , e es magnificat mot deves le introt de banh e vehement trebalh .
Mays si per humiditat , lahoras es leon e no es occultat quan premes am la tua ma , ni es constrengut , ni es cregut .
E si es per sanc , lahoras am aquestz senhals apareys le apostema a negror declinant .
Mays si es per carn nada , lahoras es apostema greu , gros e dur , e es ficat segon una quantitat .
Mays si es per ventositat , lahoras le tocament de lu es leon .
E la operacio en lu es que consideras lahoras si la eminencia de l ' umbilic es per sanc de arceria , o de vena , o per ventositat ; lahoras cove que sias prohibit de la curacio de lu , quar en aquela es temor e paor ayssi cum t ' e ensenhat en le capitol en le qual he dit les apostemas per arceria e per vena .
E si la eminencia de lo umbilic es per le budel o per la tela , lahoras cove que comandes a lo malaute que tengua le ale sieu , e sia stant extendut ; e aprop senha am tenta en le circuit de tot le umbilic , e aprop comanda a lu que stia envers entre las tuas mas sobre le sieu dos , e aprop circunda am spatum lat en le circuit de lo umbilic sobre le loc le qual has senhat am la tenta ; e aprop exten la maytat de lo apostema a las VERBidas desus am unci gran ; e aprop lia en le circuit am fiel fort o am ceda e la manieyra de lo liar decent .
E aprop huebre le mieg de lo apostema extendut sobre le liament e intromet le dit tieu en aquel indic e quereys le budel ; e si tu l ' as atrobat ni guardat per le liament , lahoras tu extratz alxorati e impelleys le budel a las VERBidas dedintz de lo ventre .
E si has atrobada la tela , lahoras pren aquel am unci ; e inscideys las superfluitatz de lu .
Mays si es contraria a tu arceria o vena , lahoras circunda aquel mot , e aprop retorna a la tua operacio ; e pren dos agulhas e met en aquelas dos fiels fortz e entromet dos agulhas en le circuit le qual has feyt entorn le apostema en manieyra de crotz , las quals fassas penetrar ; e aprop strenh le apostema en quatre VERBidas sobre las agulhas .
E si tu vols , osta las agulhas e leyssa le loc entro que poyresca la carn extenduda e caia per si ; o inscideys aquel quan es subtiliat e se poyreys , e aprop cura aquel am aquo que cove de los enguentz entro que sia sanat .
E si la eminencia de lo ombilic es de carn nada en lu o per humiditat , lahoras cove que tu conquaves le apostema ayssi cum havem dit e estraguas le sanc o la humiditat , la qual atrobas en lu , e aprop cura aquel am aquo que cove e que consolide le loc .
Capitol .
liii .
De curacio de cranc .
Ja havem dit , en la divisio , de specia de cranc e en qual manieyra es via a la curacio de lu am medicinas , e que es squivador en lu la curacio am ferr per so que no sia ulcerat ; e havem dit cranc engendrat en la mayra e cautela de la curacio de lu .
E diyssero les Antics que alcunas veguadas cranc es en loc on es possibla la eradicacio de lu , ayssi cum de cran le qual es en las mamillas o en la coyssa e a lor semblantz de los membres allocat a estrayre tot aquel , e majorment quan es comensant petit .
Mays quan es antiquat e es gra , no cove que te propries a lu , quar yeu non pogui sanar de aquel alcu ni no he vist autre , ni que sia pervengut ad aquo .
E la operacio en lu es quan es allocat ayssi cum havem dit , es que tu precedescas e laysses le malaute e purgues de colera negra alcunas veguadas , e aprop sagna aquel , si es atrobada replecio manifesta .
E aprop prepara le malaute am preparacio en le qual sia locat am operacio , e aprop prohiceys en le trauc uncis les quals cove ad aquel ; e aprop concava de tota VERB am la codena sego bona perexcrutacio entro que no romangua alcuna causa de las razitz de lu .
E layssa correr le sanc , e no abscidas aquel leugierament , e exprem les locs , e abstergeys le sanc gros tot am la tua ma o am instrument am le qual es a tu possible de los instruments .
Mays si a tu fa contrarietat de sanc gros inscizio de vena o de arceria , lahoras cauterisa aquela entro que l flux de lo sanc sia cessat , e aprop cura aquel am l ' autra curacio entro que sia sanat .
Capitol .
liv .
De curacio de ydropici .
Nos ja havem recomtat , en la divisio , de las specias de ydropici de l ' aygua , e les senhals de quascuna especia , de la curacio de lu am medicinas .
E aquela la qual es curada am ferr no es sino la specia de althitas sola , e no es aproximat am ferr a la specia de timpanistres ni a la especia de yposarcha , quar aquo es mortal .
E quan tu ja has medicat aquesta especia de ydropici timpanistre am medicinas e no comfereys la tua medicacio , lahoras considera , quar si a lo malaute ja es conseguida debelitat , o es am aquel autra malautia otra ydropici , ayssi cum si es en lu tos o cos de ventre e semblant ad aquels , lahoras guarda te que no le mediques am ferr , quar temor es sobre aquo .
Mays si tu vezes le malaute de vertut exuberant , e am lu no es autra malautia sino ydropici tant solament , e no enfant ni vielh , lahoras la manieyra de la operacio de lu es que tu eleves le malaute entre las tuas mas , e le ministre aprop lu exprema le ventre de lu am la sua ma , enpellen la aygua a la VERBida dejos de lo pentenilh , e aprop pren spatum spinos segon aquesta forma : sia de dos VERBz agudas lonc , de aguda extremitat ayssi cum spatum ; mays empero sia en lu alcuna brevitat petit a petit , per so que en la operacio am aquel no passes entro a lo budel , e que ledas aquel .
E aprop considera si la generacio de ydropici es de VERB de los budels , quar lahoras cove que tu am la seccio te alonhes de lo ombelic per la quantitat de tres ditz a las VERBidas dejos , en le dreyt de lu sobre le pentenilh .
Mays si la generacio de hydropici es per malautia de lo fietge , lahoras la tua seccio sia sinistra de lo ombilic per tres ditz .
E si la generacio de lu es per la melsa , lahoras la tua seccio sia en le las dreyt .
E no cove que la tua seccio sia sobre le costat sobre le qual vol jaser le malaute per que no corron las superfluitatz ad aquel loc freul .
E aprop perfora am le instrument tota la codena , e aprop entromet en aquela seccio , e eleva la tua ma am le spatum entre la codena el siphac , e tu excorja aquel ; e si ' la quantitat de una ungla o enviro .
E aprop perforo le ciphac entro que pervengua le spatum a lo loc vuoyt , e es loc de l ' aygua .
E aprop extratz aquel e entromet un instrument de lo qual aquesta es la forma : e es semblant a canula de argent subtil ; es fayt de argent o de eram o de lato leon , a lo qual en la VERBida pus bassa de lu es un petit trauc , e en les costatz de lu so tres traucs : dos de una VERBida e un de lo autra VERBida ; e fayta es la extremitat de lu insciza segon la manieyra de pluma , ayssi cum vezes : E en la extramitat de lu pus sobirana es armilla , quar quan le instrument perve a lo aygua , lahoras aquela tantost deysen sobre le instrument , donc evacua de l ' aygua en la ora miega quantitat , quar si tu evacuas de aquela mes que no cove en la hora , fort leu mor le malaute per resolucio de lo sieu spirit animal , o accideys a lu cincopi que es appropinquada la mort .
Mays evacua de aquela segon la quantitat de la vertut de lu e segon que significan a tu las disposicios de lo malaute de la vertut de lo pols de lu e de la bontat de lu .
E aprop extrats le instrument , e rete l ' aygua la qual causa es quar tantost es retenguda per la codena la qual rete le trauc que es sobre le ciphac de lo qual e recomtat a tu que perfores aquel segon aquela manieyra .
E aprop itera le instrument a lo autra dia si vezes le malaute tollerant aquo , e extratz de la aygua petita quantitat , e fay aquo per alcus jorns sobre temor , e guarda te de error entro que no romangua de l ' aygua sino pauc .
Mays si tu temes sobre le malaute , e leyssas de l ' aygua gran quantitat , lahoras cura aquel am sepultura en arena cauda , e mota suzor en banh , e a lo solelh espere per lonc temps ; e cura aquel am medicinas dessicativas entro que sia sanat .
E cauteriza sobre le stomac , e la melsa el fitge aprop la extraccio de l ' aygua , segon que yeu he recontat en aquo que es precedit .
Capitol .
lv .
De la curacio de los enfants les quals so natz les locs de la urina no- perforatz .
Alcunas veguadas alcun de los enfantz es eyssi de lo ventre de la sua mayre el cap de la sua mixtio no es perforat ( o es trauc streyt o no es en son loc ) .
Donc cove coytar am perforacio de lu tantost que es nascut am spatum mot subtil segon aquesta forma : E aprop pausa en le trauc un clavil subtil de plom e ligua aquel , e te per tres jorns o per .
iiii .
tre .
E quant vol urinar sia remaugut e hurine ; e aprop retorne aquel .
E si tu no pauses le plom , ja es possible que la urina la qual va sobre le loc , no leysa aquest claure .
Mays aquel de lo qual le trauc es streyt sia medicat am clavil de Plom , ayssi cum havem dit , per trops dias entro que sia amplificat .
Mays aquels en les quals es le trauc no en son loc , so leditz , la qual causa es quar de aquels , aquel que es nat el trau es deves la fi de lo cap de la vergua per que no pot urinar a las VERBidas dedintz , entro que eleva la vergua am la sua ma a las VERBidas desus ; e no es a lu generacio , per so quar le sperma no pot pervenir a la mayre segon rectitut , e es malautia mot laga .
E la manieyra de la operacio en lu es que l malaute sia envessat sobre le sieu dos , e aprop exten le cap de la vergua de lu am la tua ma sinistra am vehement extraccio , e inscideys le cap de lo cap de la vergua de lo loc de lo perpucii am spatum agut , ayssi cum es inscizio de pluma , o que tu ne razas alcuna VERBida , per so que l mieg de lu vengua semblant a lo cap de la vergua e que le trauc caia en le mieg loc segon que cove .
E guarda te que en la tua operacio de flux de sanc , quar motas vetz accideys aquo ; e pausa te a lu am aquo que abscindeys le sanc , e cura la plagua entro que si ' sanada .
Capitol .
lvi .
De albater le qual accideys en le prepucii en le cap de la vergua e de corropcio e negror e adherencia de lo prepucii de lo cap de la vergua .
Motas veguadas accideys aquest albater en la vergua e es eminencia de carn laga .
E de aquela una es maligna e autra es no- maligna .
No- maligna , cove que suspendas am unci subtil e abscindas aquela entro que aquela mondes tota ; e aprop pausa sobre aquela coto submirgit en enguent egipciac ; e aprop aquel , cura le am enguent diafinicon entro que sia sanat .
E si albater es maligna , de lega color , lahoras cove que tu aministres cauteri aprop la inscizio de lu e la razio de lu .
Mays si albater es en le prepuci de lo cap de la vergua no- circumcis , e la una VERBida de albater es dedintz le prepucii e l ' autra VERBida es defora , lahoras cove que tu ostes albater le qual es dedintz a lo comensament entro que es consolidat ; e lahora tu cura aquel deforo , quar quan tu curas aquel ensemps le prepuci , no es asegurat que no sia trinquat .
E ja eysamen accideys en les genetius e en le prepuci negror e corruccio , adonc cove que tu conquavas tot aquo que ja es denigrat e que ja se vol corrompre o que ja es corrumput ; e aprop lineys sobre aquel aprop aquo am mel , le qual es contusit am farina de scorsa de milgrana e de errs trissatz e crivellatz .
E aprop cura aquel am l ' autra curacio entro que sia sana .
Mays si endeve flux de sanc , lahoras aministra cauteri lunar segon aquesta forma : quar cauteri juvatiu es a dos disposicios ensemps , so es a flux de sanc e a la plagua quan es corrumpuda .
E si le cap de la vergua es corrodut e es destruit tot en la hora , lahoras cove que tu intrometas en lo meat de lo prepucii una canula de plom per so que le malaute urina per aquela .
En la adherencia de lo prepucii am le cap de la vergua ( et aquesta adherencia no accideys sino en aquel de lo qual le prepucii es sa , e sobre lu no es exhigida circumcizio ; e quan accideys adherencia per plagua o per apostema ) cove que excorjas am spatum obtus entro que sia dissolvut le liament e sia deliurat le cap de la vergua de tota VERBida .
E si es dificil desirnir aquelas exquisidament , lahoras cove que tu excorjes am spatum alcuna causa de lo cap de la vergua e de lo prepucii , e aysso es quar le prepucii , quan es subtil , fort leu es perforat per la sua subtilitat leugierament .
E aprop separa entre l prepucii el cap de la vergua am dra de li subtil , le qual ja es mulhat en l ' aygua frega per que no adherescan autra veguada .
E aprop sia curat am vi stiptic entro que sia consolidat .
Capitol .
lvii .
De mundificacio de los enfants e de la curacio de aquo que accideys ad aquels de circumcisio .
Circumcisio no es solucio de continuitat ayssi cum las autras plaguas : mays empero cum sia de la nostra operacio e de nostra voluntat , e lus de aquela sia propriament en les enfants , es necessari que asignem en aquela milhor operacio e via pus leugiera perdusent a salut .
Donc dic que les Antics no diyssero circumcisio en alcu de los lors libres , quar no n ' usan en las suas leys , e no es sino quar havem aquisit per speriment , la qual causa es que yeu he atrobat la major VERBida de los artifexs e de los barbies usar circumcisir e mundificacio am novacula e am torores ; .
.
.
.
e usan de liament am fiel e de inscizio am la ungla .
E yeu ja he prohadas totas aquestas manieras e no atrobegui milhor mondificacio am forfexs , am liament am fiel que en mondificacio cum la ungla , quar .
.
.
.
motas vetz efugeys la codena pus desus , quar la codena de lo prepucii a dos tunicas , e roman la tonica pus dejos , e fort leu es forsat ad autra inscizio e dolor sicura .
E am mundificacio le qual es fayta per alphecati , e es digital , de lo qual usan les sabatiers , no es segurada la inscizio de la extremitat de lo membre viril , quar fort leu intra en le trau de lu .
Mays en la operacio am ungla , fort leu obazeys ferr e corromp la tua operacio .
E la codena de lo enfant es breu per natura , e motas veguadas nays en tal manieyra que no ha necessitat de mondificacio , e yeu he vist aquel .
Mays de la mondificacio que s fa am forfexs e liamentz am fiel , la bontat , experiment descrobic a mi , quar las forfexs so de proporcional inscizio , per aquo quar la acuitat que es desus es ayssi cum la acuitat que es dejos ; e donc cum tu premes la tua ma so proporcionadas dos acuitatz , e inscideysso segon una comperacio en un temps ; e es fayta compressio de lo fiel am figura contenent la codena de la vergua de tota VERBida , am le qual no catz error de tot .
E la manieyra de la operacio primeyra es que tu fassas estar le enfant majorment si es de aquels que entendo un petit , que no fassas sino que tu lies le fiel en la sua vergua tant solament , e que leysses aquel entro a lo autra dia .
E aprop fay aquel alegrar en tota aquela manieyra que es a tu possibla de aquo que recep la sua intelligencia .
E aprop fa aquel estar entre las tuas mas estatuir preparadament , e no sia ges cezent ; e occulta las forfexs en la tua ma o dejos le tieu pe , que l ' enfant no veia aquelas ni degun autre de los instruments .
E aprop entremet la tua ma a la vergua de lu e suffla en la codena , e tira aquela entro que sia eyssit le cap de la vergua , e aprop mondifica aquel de aquo que es agregat en ela de sordicia .
E aprop lia le loc signat am fiel dobla , e aprop ligua pus bas de aquel un petit le segon liament , e aprop te am le dit pous e endic tieu le loc de lo liament dejos am bona retencio , e inscideys entre dos liaments .
E aprop eleva la codena sus leugierament e estratz le cap de la vergua ; e aprop leyssa le sanc corre petit e petit , quar es milhor .
.
.
.
; e pausa polvera desus e sobre la polvera pausa drap en le qual es spandut mugol de huou coyt en ayguaros concosit am oli rozat recent bo ; e layssa aquel sobre aquel entro a lo autra dia ; e cura aquel am curacio entro que sia sanat .
La forma de las forfexs a mondificacio , aquesta es la forma : Sian las unas extramitatz no- talhantz e las autras sian talhant , que non sia yssit le ram de lo clau , e sia la longitut de las doas acuitatz ayssi cum la longitut de dos manubres engualment .
Mays la error en mundificacio es quar fort leu efugeys la codena intrinseca tota , o VERBida de lu deves la inscizio .
Donc cove que tu extendas aquela de la tua hora am la tua ungla denant la apostemacio de lo loc e que inscidas aquela segon equalitat .
E si no la podes tenir am la tua ungla , lahoras extratz aquela am unci e inscideys aquela .
Mays si son passatz tres dias , e roman aquo que es imflat dejos la vergua apostemat , lahoras tu leyssa aquo entro que sia cedat le apostema caut , e excorja aquel am fecilitat , e inscidex aquel segon que a tu es preparat 